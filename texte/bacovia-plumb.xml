<?xml version="1.0" encoding="UTF-8"?>
<!-- edited with XMLSPY v5 U (http://www.xmlspy.com) by adrian (home) -->
<?xml-stylesheet type="text/css" href="/home/dadi/scriptorium/tools/css/tei.css" ?>
<!DOCTYPE TEI.2 PUBLIC "-//TEI//DTD TEI Lite XML ver. 1//EN"
"../../share/dtd/tei/myPizza.dtd" [
	<!ENTITY licenta SYSTEM "licenta-biblioteca-electronica.xml">
]>
<TEI.2>
	<teiHeader>
		<fileDesc>
			<author>
				<name>George Bacovia</name>
			</author>
			<titleStmt>
				<title>Plumb</title>
			</titleStmt>
			<publicationStmt>
				<publisher>Adrian Petru Dimulescu</publisher>
				<address>adrian.dimulescu@free.fr</address>
				<availability>
					<p>
						<p> -
    ATENŢIE, CONSERVAŢI ACEASTĂ LICENŢĂ DACĂ REDISTRIBUIŢI ACEST FIŞIER -
    Licenţă Biblioteca Electronică ====================== Versiunea 1, August
    1998 Copyright (c) Radu Iliescu - Biblioteca Electronică
    http://www.lme.ro/~byblos/ radu.iliescu@lme.ro Baza de texte a Bibliotecii
    Electronice poate fi copiată, difuzată şi modificată în condiţiile
    următoare: 01) Orice copie în scopuri private, în scopuri de ilustrare a
    învăţămîntului şi în scopuri de cercetare este autorizată. 02)
    Introducerea oricărui text sau fragment într-un material de largă
    circulaţie trebuie să se facă însoţită de prezenta licenţă. Prezenţa
    oricărui text într-un material comercial fără prezenta licenţă este
    interzisă. 03) Antetul care însoţeste prezentul document trebuie integral
    păstrat. 04) Menţiunea producătorului original trebuie să existe, precum
    şi cea a contribuţiilor ulterioare. 05) Orice modificare ulterioară în
    sensul corectării erorilor sau punerii într-un alt format trebuie
    neîntîrziat adusă la cunoştinţa administratorului acestei biblioteci.
    Indicarea diferitelor modificări trebuie explicit precizată, precum şi
    datată. Acestea conferă autorului statutul de colaborator la Biblioteca
    Electronică. 06) Acestă licenţă se aplică inclusiv versiunilor ulterioare
    provenind de la colaboratorii Bibliotecii Electronice. Copist: Radu
    Iliescu (radu.iliescu@lme.ro) Acest fişier reproduce ediţia Versuri şi
    proză, Editura Eminescu, Bucureşti, 1987
    ----------------------------------------Sfîrşitul licenţei Bibliotecii
    Electronice------------------------------------------ </p>
					</p>
				</availability>
			</publicationStmt>
			<sourceDesc>
				<p>Plumb de George
    Bacovia.</p>
			</sourceDesc>
		</fileDesc>
	</teiHeader>
	<text>
		<body>
			<div>
				<head>Plumb</head>
				<lg>
					<l>Dormeau adânc sicriele de plumb,</l>
					<l>Şi flori de plumb şi funerar vestmânt -</l>
					<l>Stam singur în cavou, şi era vânt,</l>
					<l>Şi scârţâiau coroanele de plumb.</l>
				</lg>
				<lg>
					<l>Dormea întors amorul meu de plumb</l>
					<l>Pe flori de plumb, şi-am început să-l strig -</l>
					<l>Stam singur lângă mort, şi era frig,</l>
					<l>Şi-i atârnau aripile de plumb.</l>
				</lg>
			</div>
			<div>
				<head>Pastel</head>
				<lg>
					<l>Buciumă toamna</l>
					<l>Agonic - din fund -</l>
					<l>Trec păsărele,</l>
					<l>Şi tainic s-ascund.</l>
				</lg>
				<lg>
					<l>Ţîrîie ploaia...</l>
					<l>Nu-i nimeni pe drum;</l>
					<l>Pe-afară de stai</l>
					<l>Te-năbuşi de fum.</l>
				</lg>
				<lg>
					<l>Departe, pe cîmp,</l>
					<l>Cad corbii, domol;</l>
					<l>Şi răgete lungi</l>
					<l>Pornesc din ocol.</l>
				</lg>
				<lg>
					<l>Tălăngile, trist,</l>
					<l>Tot sună dogit...</l>
					<l>Şi tare-i tîrziu,</l>
					<l>Şi n-am mai murit...</l>
				</lg>
			</div>
			<div>
				<head>Decor</head>
				<lg>
					<l>Copacii albi, copacii negri</l>
					<l>Stau goi în parcul solitar:</l>
					<l>Decor de doliu, funerar...</l>
					<l>Copacii albi, copacii negri.</l>
				</lg>
				<lg>
					<l>În parc regretele plîng iar...</l>
				</lg>
				<lg>
					<l>Cu pene albe, pene negre</l>
					<l>O pasăre cu glas amar</l>
					<l>Străbate parcul secular... Cu pene albe, pene negre.</l>
				</lg>
				<lg>
					<l>În parc fantomele apar...</l>
				</lg>
				<lg>
					<l>Şi frunze albe, frunze negre;</l>
					<l>Copacii albi, copacii negri;</l>
					<l>Şi pene albe, pene negre,</l>
					<l>Decor de doliu, funerar...</l>
				</lg>
				<lg>
					<l>În parc ninsoarea cade rar...</l>
				</lg>
			</div>
			<div>
				<head>Amurg</head>
				<lg>
					<l>Trec corbii - ah, &#34;Corbii&#34;</l>
					<l>Poetului Tradem -</l>
					<l>Şi curg pe-nnoptat</l>
					<l>Pe-un tîrg îngheţat,</l>
				</lg>
				<lg>
					<l>Se duc pe pustii...</l>
					<l>Pe cînd, de argint,</l>
					<l>În amurg de-argint,</l>
					<l>S-aprinde crai nou</l>
				</lg>
				<lg>
					<l>Pe zări argintii</l>
					<l>În vastul cavou...</l>
					<l>Iubito... ah, &#34;Corbii&#34;</l>
					<l>Poetului Tradem...</l>
				</lg>
			</div>
			<div>
				<head>Lacustră</head>
				<lg>
					<l>De-atîtea nopţi aud plouînd,</l>
					<l>Aud materia plîngînd...</l>
					<l>Sunt singur, şi mă duce-un gînd</l>
					<l>Spre locuinţele lacustre.</l>
				</lg>
				<lg>
					<l>Şi parcă dorm pe scînduri ude,</l>
					<l>În spate mă izbeşte-un val -</l>
					<l>Tresar din somn, şi mi se pare</l>
					<l>Că n-am tras podul de la mal.</l>
				</lg>
				<lg>
					<l>Un gol istoric se întinde,</l>
					<l>Pe-aceleaşi vremuri mă găsesc...</l>
					<l>Şi simt cum de atîta ploaie</l>
					<l>Piloţii grei se prăbuşesc.</l>
				</lg>
				<lg>
					<l>De-atîtea nopţi aud plouînd,</l>
					<l>Tot tresărind, tot aşteptînd...</l>
					<l>Sunt singur, şi mă duce-un gînd</l>
					<l>Spre locuinţele lacustre...</l>
				</lg>
			</div>
			<div>
				<head>Gri</head>
				<lg>
					<l>Plîns de cobe pe la geamuri se opri,</l>
					<l>Şi pe lume plumb de iarnă s-a lăsat;</l>
					<l>&#34;I-auzi corbii!&#34; - mi-am zis singur... şi-am oftat;</l>
					<l>Ninge gri.</l>
				</lg>
				<lg>
					<l>Ca şi zarea, gîndul meu se înnegri...</l>
					<l>Şi de lume tot mai singur, mai barbar, -</l>
					<l>Trist, cu-o pană mătur vatra, solitar...</l>
					<l>Iar în zarea grea de plumb</l>
					<l>Ninge gri</l>
				</lg>
			</div>
			<div>
				<head>Sonet</head>
				<lg>
					<l>E-o noapte udă, grea, te-neci afară.</l>
					<l>Prin ceaţă - obosite, roşii, fără zare -</l>
					<l>Ard, afumate, triste felinare</l>
					<l>Ca într-o crîşmă umedă, murdară.</l>
				</lg>
				<lg>
					<l>Prin măhălăli mai neagră noaptea pare...</l>
					<l>Şivoaie-n case triste inundară -</l>
					<l>Ş-auzi tuşind o tuse-n sec, amară -</l>
					<l>Prin ziduri vechi ce stau în dărîmare,</l>
				</lg>
				<lg>
					<l>Ca Edgar Poe mă reîntorc spre casă,</l>
					<l>Ori ca Verlaine, topit de băutură -</l>
					<l>Şi-n noaptea asta de nimic nu-mi pasă.</l>
				</lg>
				<lg>
					<l>Apoi, cu paşi de-o nostimă măsură,</l>
					<l>Prin întunerec bîjbîiesc prin casă,</l>
					<l>Şi cad, recad, şi nu mai tac din gură.</l>
				</lg>
			</div>
			<div>
				<head>Amurg de toamnă</head>
				<lg>
					<l>Amurg de toamnă pustiu, de humă,</l>
					<l>Pe cîmp sinistre şoapte trec pe vînt -</l>
					<l>Departe plopii s-apleacă la pămînt</l>
					<l>În larg balans anevoios, de gumă.</l>
				</lg>
				<lg>
					<l>Pustiu adînc... şi-ncepe a-nnopta,</l>
					<l>Şi-aud gemînd amorul meu defunct:</l>
					<l>Ascult atent privind un singur punct</l>
					<l>Şi gem, şi plîng, şi rîd, în hî, în ha...</l>
				</lg>
			</div>
			<div>
				<head>Tablou de iarnă</head>
				<lg>
					<l>Ninge grozav pe cîmp la abator</l>
					<l>Şi sînge cald se scurge pe canal;</l>
					<l>Plină-i zăpada de sînge animal -</l>
					<l>Şi ninge mereu pe un trist patinoar...</l>
				</lg>
				<lg>
					<l>E albul aprins de sînge-nchegat,</l>
					<l>Şi corbii se plimbă prin sînge... şi sug;</l>
					<l>Dar ceasu-i tîrziu... în zări corbii fug</l>
					<l>Pe cîmp, la abator, s-a înnoptat.</l>
				</lg>
				<lg>
					<l>Ninge mereu în zarea-nnoptată...</l>
					<l>Şi-acum cînd geamuri triste se aprind</l>
					<l>Spre abator vin lupii licărind.</l>
					<l>- Iubito, sunt eu la uşa îngheţată...</l>
				</lg>
			</div>
			<div>
				<head>În grădină</head>
				<lg>
					<l>Scîrţîie toamna din crengi ostenite</l>
					<l>Pe garduri bătrîne, pe streşini de lemn,</l>
					<l>Şi frunzele cad ca un sinistru semn</l>
					<l>În liniştea grădinii adormite.</l>
				</lg>
				<lg>
					<l>O palidă fată cu gesturi grăbite</l>
					<l>Aşteaptă pe noul amor...</l>
					<l>Pe cînd, discordant şi în fiorător,</l>
					<l>Scîrţîie toamna din crengi ostenite.</l>
				</lg>
			</div>
			<div>
				<head>Spre toamnă</head>
				<lg>
					<l>Pe drumuri delirînd,</l>
					<l>Pe vreme de toamnă</l>
					<l>Mă urmăreşte-un gînd</l>
					<l>Ce mă îndeamnă:</l>
					<l>- Dispari mai curînd!</l>
				</lg>
				<lg>
					<l>În casa iubitei de-ajung,</l>
					<l>Eu zgudui fereastra nervos,</l>
					<l>Şi-o chem ca să vadă cum plouă</l>
					<l>Frunzişul, în tîrgul ploios.</l>
				</lg>
				<lg>
					<l>Dar, iată, şi-un mort evreiesc...</l>
					<l>Şi plouă, e moină, noroi -</l>
					<l>În murmure stranii semite</l>
					<l>M-adaug şi eu la convoi.</l>
				</lg>
				<lg>
					<l>Şi nimeni nu ştie ce-i asta -</l>
					<l>M-afund într-o crîşmă să scriu,</l>
					<l>Sau rîd şi pornesc înspre casă,</l>
					<l>Ş-acolo mă-nchid ca-n sicriu.</l>
				</lg>
				<lg>
					<l>Şi mereu delirînd,</l>
					<l>Pe vreme de toamnă,</l>
					<l>M-adoarme un gînd</l>
					<l>Ce mă îndeamnă:</l>
					<l>- Dispari mai curînd!</l>
				</lg>
			</div>
			<div>
				<head>Pălind</head>
				<lg>
					<l>Sunt solitarul pustiilor pieţe</l>
					<l>Cu tristele becuri cu pală lumină -</l>
					<l>Cînd sună arama în noaptea deplină</l>
					<l>Sunt solitarul pustiilor pieţe.</l>
				</lg>
				<lg>
					<l>Tovarăş mi-i rîsul hidos, şi cu umbra</l>
					<l>Ce sperie cîinii pribegi prin canale;</l>
					<l>Sub tristele becuri cu razele pale,</l>
					<l>Tovarăş mi-i rîsul hidos, şi cu umbra</l>
				</lg>
				<lg>
					<l>Sunt solitarul pustiilor pieţe</l>
					<l>Cu jocuri de umbră ce dau nebunie;</l>
					<l>Pălind în tăcere şi-n paralizie, -</l>
					<l>Sunt solitarul pustiilor pieţe...</l>
				</lg>
			</div>
			<div>
				<head>Amurg violet</head>
				<lg>
					<l>Amurg de toamnă violet...</l>
					<l>Doi plopi, în fund, apar în siluete:</l>
					<l>- Apostoli în odăjdii violete -</l>
					<l>Oraşul tot e violet.</l>
				</lg>
				<lg>
					<l>Amurg de toamnă violet...</l>
					<l>Pe drum e-o lume leneşă, cochetă;</l>
					<l>Mulţimea toată pare violetă,</l>
					<l>Oraşul tot e violet.</l>
				</lg>
				<lg>
					<l>Amurg de toamnă violet...</l>
					<l>Din turn, pe cîmp, văd voievozi cu plete;</l>
					<l>Străbunii trec în pîlcuri violete,</l>
					<l>Oraşul tot e violet.</l>
				</lg>
			</div>
			<div>
				<head>Decembrie</head>
				<lg>
					<l>Te uită cum ninge decembre...</l>
					<l>Spre geamuri, iubito, priveşte -</l>
					<l>Mai spune s-aducă jăratec</l>
					<l>Şi focul s-aud cum trosneşte.</l>
				</lg>
				<lg>
					<l>Şi mînă fotoliul spre sobă,</l>
					<l>La horn să ascult vijelia,</l>
					<l>Sau zilele mele - totuna -</l>
					<l>Aş vrea să le-nvăţ simfonia.</l>
				</lg>
				<lg>
					<l>Mai spune s-aducă şi ceaiul,</l>
					<l>Şi vino şi tu mai aproape, -</l>
					<l>Citeşte-mi ceva de la poluri</l>
					<l>Şi ningă... zăpada ne-ngroape.</l>
				</lg>
				<lg>
					<l>Ce cald e aicea la tine,</l>
					<l>Şi toate din casă mi-s sfinte, -</l>
					<l>Te uită cum ninge decembre...</l>
					<l>Nu rîde... citeşte nainte.</l>
				</lg>
				<lg>
					<l>E ziuă şi ce întuneric...</l>
					<l>Mai spune s-aducă şi lampa -</l>
					<l>Te uită, zăpada-i cît gardul,</l>
					<l>Şi-a prins promoroacă şi clampa.</l>
				</lg>
				<lg>
					<l>Eu nu mă mai duc azi acasă...</l>
					<l>Potop e-napoi şi nainte,</l>
					<l>Te uită cum ninge decembre...</l>
					<l>Nu rîde... citeşte nainte.</l>
				</lg>
			</div>
			<div>
				<head>Negru</head>
				<lg>
					<l>Carbonizate flori, noian de negru...</l>
					<l>Sicrie negre, arse, de metal,</l>
					<l>Vestminte funerare de mangal,</l>
					<l>Negru profund, noian de negru...</l>
				</lg>
				<lg>
					<l>Vibrau scîntei de vis... noian de negru;</l>
					<l>Carbonizat, amorul fumega -</l>
					<l>Parfum de pene arse, şi ploua...</l>
					<l>Negru, numai noian de negru...</l>
				</lg>
			</div>
			<div>
				<head>Nevroză</head>
				<lg>
					<l>Afară ninge prăpădind,</l>
					<l>Iubita cîntă la clavir, -</l>
					<l>Şi tîrgul stă întunecat,</l>
					<l>De parcă ninge-n cimitir.</l>
				</lg>
				<lg>
					<l>Iubita cîntă-un marş funebru,</l>
					<l>Iar eu nedumerit mă mir:</l>
					<l>De ce să cînte-un marş funebru?</l>
					<l>Şi ninge ca-ntr-un cimitir.</l>
				</lg>
				<lg>
					<l>Ea plînge şi-a căzut pe clape,</l>
					<l>Şi geme greu ca în delir...</l>
					<l>În dezacord clavirul moare,</l>
					<l>Şi ninge ca-ntr-un cimitir.</l>
				</lg>
				<lg>
					<l>Şi plîng şi eu, şi tremurînd</l>
					<l>Pe umeri pletele-i resfir...</l>
					<l>Afară tîrgul stă pustiu,</l>
					<l>Şi ninge ca-ntr-un cimitir.</l>
				</lg>
			</div>
			<div>
				<head>Moină</head>
				<lg>
					<l>Şi toamna, şi iarna</l>
					<l>Coboară-amîndouă;</l>
					<l>Şi plouă, şi ninge -</l>
					<l>Şi ninge, şi plouă.</l>
				</lg>
				<lg>
					<l>Şi noaptea se lasă</l>
					<l>Murdară şi goală;</l>
					<l>Şi galbeni trec bolnavi</l>
					<l>Copii de la şcoală.</l>
				</lg>
				<lg>
					<l>Şi-s umezi păreţii,</l>
					<l>Şi-un frig mă cuprinde -</l>
					<l>Cu cei din morminte</l>
					<l>Un gînd mă deprinde...</l>
				</lg>
				<lg>
					<l>Şi toamna, şi iarna</l>
					<l>Coboară-amîndouă;</l>
					<l>Şi plouă, şi ninge -</l>
					<l>Şi ninge, şi plouă.</l>
				</lg>
			</div>
			<div>
				<head>Melancolie</head>
				<lg>
					<l>Ce chiot, ce vaiet în toamnă...</l>
					<l>Şi codrul sălbatec vuieşte -</l>
					<l>Răsună-n coclauri un bucium,</l>
					<l>Şi doina mai jalnic porneşte.</l>
				</lg>
				<lg>
					<l>- Ascultă, tu, bine, iubito,</l>
					<l>Nu plînge şi nu-ţi fie teamă -</l>
					<l>Ascultă cum greu, din adîncuri,</l>
					<l>Pămîntul la dînsul ne cheamă...</l>
				</lg>
			</div>
			<div>
				<head>Rar</head>
				<lg>
					<l>Singur, singur, singur,</l>
					<l>Într-un han, departe -</l>
					<l>Doarme şi hangiul,</l>
					<l>Străzile-s deşarte,</l>
					<l>Singur, singur, singur...</l>
				</lg>
				<lg>
					<l>Plouă, plouă, plouă,</l>
					<l>Vreme de beţie -</l>
					<l>Şi s-asculţi pustiul,</l>
					<l>Ce melancolie!</l>
					<l>Plouă, plouă, plouă...</l>
				</lg>
				<lg>
					<l>Nimeni, nimeni, nimeni,</l>
					<l>Cu atît mai bine -</l>
					<l>Şi de-atîta vreme</l>
					<l>Nu ştie de mine</l>
					<l>Nimeni, nimeni, nimeni...</l>
				</lg>
				<lg>
					<l>Tremur, tremur, tremur...</l>
					<l>Orice ironie</l>
					<l>Vă rămîne vouă -</l>
					<l>Noaptea e tîrzie,</l>
					<l>Tremur, tremur, tremur...</l>
				</lg>
				<lg>
					<l>Veşnic, veşnic, veşnic,</l>
					<l>Rătăciri de-acuma</l>
					<l>N-or să mă mai cheme -</l>
					<l>Peste vise bruma,</l>
					<l>Veşnic, veşnic, veşnic...</l>
				</lg>
				<lg>
					<l>Singur, singur, singur,</l>
					<l>Vreme de beţie -</l>
					<l>I-auzi cum mai plouă,</l>
					<l>Ce melancolie!</l>
					<l>Singur, singur, singur...</l>
				</lg>
			</div>
			<div>
				<head>Nervi de toamnă</head>
				<lg>
					<l>E toamnă, e foşnet, e somn...</l>
					<l>Copacii, pe stradă, oftează;</l>
					<l>E tuse, e plînset, e gol...</l>
					<l>Şi-i frig, şi burează.</l>
				</lg>
				<lg>
					<l>Amanţii, mai bolnavi, mai trişti,</l>
					<l>Pe drumuri fac gesturi ciudate -</l>
					<l>Iar frunze, de veşnicul somn,</l>
					<l>Cad grele, udate.</l>
				</lg>
				<lg>
					<l>Eu stau, şi mă duc, şi mă-ntorc,</l>
					<l>Şi-amanţii profund mă-ntristează -</l>
					<l>Îmi vine să rîd fără sens,</l>
					<l>Şi-i frig, şi burează.</l>
				</lg>
			</div>
			<div>
				<head>Seară tristă</head>
				<lg>
					<l>Barbar, cînta femeia-aceea,</l>
					<l>Tîrziu, în cafeneaua goală,</l>
					<l>Barbar cînta, dar plin de jale, -</l>
					<l>Şi-n jur era aşa răscoală...</l>
					<l>Şi-n zgomot monstru de ţimbale</l>
					<l>Barbar, cînta femeia-aceea.</l>
				</lg>
				<lg>
					<l>Barbar, cînta femeia-aceea...</l>
					<l>Şi noi eram o ceată tristă -</l>
					<l>Prin fumul de ţigări ca-n nouri,</l>
					<l>Gîndeam la lumi ce nu există...</l>
					<l>Şi-n lungi, satanice ecouri,</l>
					<l>Barbar, cînta femeia-aceea.</l>
				</lg>
				<lg>
					<l>Barbar, cînta femeia-aceea,</l>
					<l>Şi-n jur era aşa răscoală...</l>
					<l>Şi nici nu ne-am mai dus acasă,</l>
					<l>Şi-am plîns cu frunţile pe masă,</l>
					<l>Iar peste noi, în sala goală, -</l>
					<l>Barbar, cînta femeia-aceea...</l>
				</lg>
			</div>
			<div>
				<head>Note de toamnă</head>
				<lg>
					<l>Tăcere... e toamnă în cetate...</l>
					<l>Plouă... şi numai ploaia dă cuvînt -</l>
					<l>E pace de plumb, e vînt, şi pe vînt</l>
					<l>Grăbite, trec frunze liberate.</l>
				</lg>
				<lg>
					<l>Deschide, dă drumu,-adorato,</l>
					<l>Cu crengi şi foi uscate am venit;</l>
					<l>În tîrg, o fată tristă a murit, -</l>
					<l>Şi-au dus-o pe ploaie, şi-au îngropat-o...</l>
				</lg>
				<lg>
					<l>Dă drumu, e toamnă în cetate -</l>
					<l>Întreg pămîntul pare un mormînt...</l>
					<l>Plouă... şi peste tîrg, duse de vînt,</l>
					<l>Grăbite, trec frunze liberate.</l>
				</lg>
			</div>
			<div>
				<head>Oh, amurguri</head>
				<lg>
					<l>Oh, amurguri violet...</l>
				</lg>
				<lg>
					<l>Vine</l>
					<l>Iarna cu plînsori de piculine...</l>
				</lg>
				<lg>
					<l>Peste parcul părăsit</l>
					<l>Cad regrete</l>
					<l>Şi un negru croncănit...</l>
				</lg>
				<lg>
					<l>Veşnicie,</l>
					<l>Enervare...</l>
					<l>Din fanfare funerare</l>
					<l>Toamna sună, agonie...</l>
				</lg>
				<lg>
					<l>Vînt de gheaţă s-a pornit,</l>
					<l>Iar sub crengile schelete, -</l>
					<l>Hohot de smintit.</l>
				</lg>
				<lg>
					<l>Nici o urmă despre tine,</l>
					<l>- Vine, nu vine...</l>
					<l>Oh, amurguri violete...</l>
				</lg>
			</div>
			<div>
				<head>Amurg de iarnă</head>
				<lg>
					<l>Amurg de iarnă, sumbru, de metal,</l>
					<l>Cîmpia albă - un imens rotund -</l>
					<l>Vîslind, un corb încet vine din fund,</l>
					<l>Tăind orizontal, diametral.</l>
				</lg>
				<lg>
					<l>Copacii rari şi ninşi par de cristal.</l>
					<l>Chemări de dispariţie mă sorb,</l>
					<l>Pe cînd, tăcut, se-ntoarce-acelaşi corb,</l>
					<l>Tăind orizontal, diametral.</l>
				</lg>
			</div>
			<div>
				<head>Alean</head>
				<lg>
					<l>E-n zori, e frig de toamnă,</l>
					<l>Şi cît cu ochii vezi</l>
					<l>Se-ncolăceşte fumul,</l>
					<l>Şi-i pîclă prin livezi.</l>
				</lg>
				<lg>
					<l>Răsună, trist, de glasuri</l>
					<l>Cîmpiile pustii, -</l>
					<l>Şi pocnet lung, şi chiot</l>
					<l>S-aude-n deal la vii.</l>
				</lg>
				<lg>
					<l>C-un zmeu copiii aleargă,</l>
					<l>Copil, ca ei, te vezi,</l>
					<l>Şi plîngi... şi-i frig de toamnă...</l>
					<l>Şi-i pîclă prin livezi.</l>
				</lg>
			</div>
			<div>
				<head>Amurg antic</head>
				<lg>
					<l>Havuzul din dosul palatului mort</l>
					<l>Mai aruncă, mai plouă, mai plînge -</l>
					<l>Şi stropii căzînd, în amurg, iau culori:</l>
					<l>De sineală, de aur, de sînge.</l>
				</lg>
				<lg>
					<l>Pluteşte un lanţ de lebede albe,</l>
					<l>Iar visul din parc în lac se răsfrînge -</l>
					<l>Amurgul de lebede pune culori;</l>
					<l>De sineală, de aur, de sînge.</l>
				</lg>
				<lg>
					<l>Uitate, statuiele albe privesc,</l>
					<l>Albe visînd c-un aer ce plînge -</l>
					<l>Şi lasă amurgul pe ele culori:</l>
					<l>De sineală, de aur, de sînge.</l>
				</lg>
			</div>
			<div>
				<head>Pulvis</head>
				<lg>
					<l>Imensitate, veşnicie,</l>
					<l>Tu, haos, care toate-aduni...</l>
					<l>În golul tău e nebunie. -</l>
					<l>Şi tu ne faci pe toţi nebuni.</l>
				</lg>
				<lg>
					<l>În faţa ta sunt cel mai laş.</l>
					<l>Imensitate, veşnicie, -</l>
					<l>Iubesc o fată din oraş...</l>
					<l>Învaţă-mă filosofie.</l>
				</lg>
				<lg>
					<l>Imensitate, veşnicie,</l>
					<l>Pe cînd eu tremur în delir.</l>
					<l>Cu ce supremă ironie</l>
					<l>Arăţi în fund un cimitir.</l>
				</lg>
			</div>
			<div>
				<head>Cuptor</head>
				<lg>
					<l>Sunt cîţiva morţi în oraş, iubito,</l>
					<l>Chiar pentru asta am venit să-ţi spun;</l>
					<l>Pe catafalc, de căldură-n oraş, -</l>
					<l>Încet, cadavrele se descompun.</l>
				</lg>
				<lg>
					<l>Ce vii se mişcă şi ei descompuşi,</l>
					<l>Cu lutul de căldură asudat;</l>
					<l>E miros de cadavre, iubito,</l>
					<l>Şi azi, chiar sînul tău e mai lăsat.</l>
				</lg>
				<lg>
					<l>Toarnă pe covoare parfume tari,</l>
					<l>Adu roze pe tine să le pun;</l>
					<l>Sunt cîţiva morţi în oraş, iubito,</l>
					<l>Şi-ncet, cadavrele se descompun...</l>
				</lg>
			</div>
			<div>
				<head>Toamnă</head>
				<lg>
					<l>Răsună din margini de tîrg</l>
					<l>Un bangăt puternic de armă;</l>
					<l>E toamnă... metalic s-aud</l>
					<l>Gorniştii, în fund, la cazarmă.</l>
				</lg>
				<lg>
					<l>S-aude şi-un clopot de şcoală,</l>
					<l>E vînt, şi-i pustiu, dimineaţă;</l>
					<l>Hîrtii şi cu frunze, de-a valma,</l>
					<l>Fac roată-n vîrteje, pe-o piaţă.</l>
				</lg>
				<lg>
					<l>Se uită în zări catedrala,</l>
					<l>Cu turnu-i sever şi trufaş;</l>
					<l>Grădina oraşului plînge,</l>
					<l>Şi-aruncă frunzişu-n oraş.</l>
				</lg>
				<lg>
					<l>Şi vine, ca-n vremuri de demult,</l>
					<l>Din margini, un bucium de-alarmă,</l>
					<l>E toamnă... metalic s-au</l>
					<l>Gorniştii, în fund, la cazarmă.</l>
				</lg>
			</div>
			<div>
				<head>Singur</head>
				<lg>
					<l>Potop, cad stele albe de cristal</l>
					<l>Şi ninge-n noaptea plină de păcate;</l>
					<l>La vatră-n para ce abia mai bate -</l>
					<l>Azi, a murit chiar visul meu final.</l>
				</lg>
				<lg>
					<l>Şi ninge-n miezul nopţii glacial...</l>
					<l>Şi tu iar tremuri, suflet singuratec, -</l>
					<l>Pe vatră-n para slabă, în jăratec, -</l>
					<l>Încet, cad lacrimi roze, de cristal.</l>
				</lg>
			</div>
			<div>
				<head>Trudit</head>
				<lg>
					<l>Iubito, şi iar am venit...</l>
					<l>Dar astăzi, de-abia mă mai port -</l>
					<l>Deschide clavirul şi cîntă-mi</l>
					<l>Un cîntec de mort.</l>
				</lg>
				<lg>
					<l>Şi dacă-am să cad pe covoare</l>
					<l>În tristul, tăcutul salon, -</l>
					<l>Tu cîntă nainte, iubito,</l>
					<l>Încet, monoton.</l>
				</lg>
			</div>
			<div>
				<head>Amurg</head>
				<lg>
					<l>Cu lacrimi mari de sînge</l>
					<l>Curg frunze de pe ramuri, -</l>
					<l>Şi-nsîngerat, amurgul</l>
					<l>Pătrunde-ncet prin geamuri.</l>
				</lg>
				<lg>
					<l>Pe dealurile-albastre,</l>
					<l>De sînge urcă luna,</l>
					<l>De sînge pare lacul,</l>
					<l>Mai roş ca-ntotdeauna.</l>
				</lg>
				<lg>
					<l>La geam tuşeşte-o fată</l>
					<l>În bolnavul amurg;</l>
					<l>Şi s-a făcut batista</l>
					<l>Ca frunzele ce curg.</l>
				</lg>
			</div>
			<div>
				<head>Altfel</head>
				<lg>
					<l>Omul începuse să vorbească singur...</l>
					<l>Şi totul se mişca în umbre trecătoare -</l>
					<l>Un cer de plumb de-a pururea domnea,</l>
					<l>Iar creierul ardea ca flacăra de soare.</l>
				</lg>
				<lg>
					<l>Nimic. Pustiul tot mai larg părea...</l>
					<l>Şi-n noaptea lui amară tăcuse orice cînt, -</l>
					<l>Şi-nvineţit de gînduri, cu fruntea în pămînt</l>
					<l>Omul începuse să vorbească singur...</l>
				</lg>
			</div>
			<div>
				<head>Panoramă</head>
				<lg>
					<l>Plîngea caterinca-fanfară</l>
					<l>Lugubru în noapte, tîrziu...</l>
					<l>Şi singur priveam prin ochene,</l>
					<l>Pierdut în muzeul pustiu...</l>
				</lg>
				<lg>
					<l>Şi-n lumea ochenelor triste</l>
					<l>Mă prinse sinistre gîndiri -</l>
					<l>În jurul meu corpuri de ceară,</l>
					<l>Cu hîde şi fixe priviri.</l>
				</lg>
				<lg>
					<l>Şi-acea caterincă-fanfară</l>
					<l>Îmi dete un tremur satanic;</l>
					<l>În racle de sticlă - princese</l>
					<l>Oftau, în dantele, mecanic.</l>
				</lg>
				<lg>
					<l>Şi-atunci, am fugit plin de groază</l>
					<l>Din sumbrul muzeu fioros,</l>
					<l>Oraşul dormea în tăcere,</l>
					<l>Flaşneta plîngea cavernos.</l>
				</lg>
				<lg>
					<l>Plîngea caterinca-fanfară</l>
					<l>O arie tristă, uitată...</l>
					<l>Şi stam împietrit... şi de veacuri,</l>
					<l>Cetatea părea blesemată.</l>
				</lg>
			</div>
			<div>
				<head>Finis</head>
				<lg>
					<l>Cadavrul impozant pe catafalcul falnic,</l>
					<l>Sub gaza de argint visa în vasta gală...</l>
					<l>Iar sînul ei pierdut în mortuara gală -</l>
					<l>Pe veci oprit, înmărmurise falnic.</l>
				</lg>
			</div>
			<div>
				<head>Pustiu...</head>
				<lg>
					<l>Departe, în cetate viaţa tropota...</l>
					<l>O, simţurile-mi toate se enervau fantastic...</l>
					<l>Dar în lugubrul sălii pufneau în rîs sarcastic</l>
					<l>Şi Poe, şi Baudelaire, şi Rollinat.</l>
				</lg>
			</div>
			<div>
				<head>Plumb de iarnă</head>
				<lg>
					<l>Iarna, de-o vreme, mă duce regretul</l>
					<l>Prin crînguri, pe margini de linii ferate -</l>
					<l>Trec singur spre seară pe ape-ngheţate</l>
					<l>Cînd fîlfîie, pe lume, violetul.</l>
				</lg>
				<lg>
					<l>Paloarea, mutismul minează-al meu piept</l>
					<l>Pe satele ninse crai-nou cînd apare;</l>
					<l>Trec singur pe poduri de fier solitare,</l>
					<l>Şi-aştept în zăpadă... dar ce mai aştept?</l>
				</lg>
				<lg>
					<l>Hau!... hau!... depărtat sub stele-ngheţate...</l>
					<l>În noaptea grozavă la cine voi bate?...</l>
					<l>O, vis... o, libertate...</l>
					<l>Hau!... hau!... depărtat sub stele-ngheţate...</l>
				</lg>
			</div>
			<div>
				<head>Nocturnă</head>
				<lg>
					<l>Stau... şi moina cade, apă, glod...</l>
					<l>Să nu mai ştiu nimic, ar fi un singur mod -</l>
					<l>Un bec agonizează, există, nu există, -</l>
					<l>Un alcoolic trece piaţa tristă.</l>
				</lg>
				<lg>
					<l>Oraşul doarme ud în umezeala grea.</l>
					<l>Prin zidurile astea, poate, doarme ea, -</l>
					<l>Case de fier în case de zid,</l>
					<l>Şi porţile grele se-nchid.</l>
					<l>Un clavis îngînă-ncet la un etaj,</l>
					<l>Umbra mea stă în noroi ca un trist bagaj -</l>
					<l>Stropii sar,</l>
					<l>Ninge zoios,</l>
					<l>La un geam, într-un pahar,</l>
					<l>O roză galbenă se uită-n jos.</l>
				</lg>
			</div>
			<div>
				<head>Plumb de toamnă</head>
				<lg>
					<l>De-acum, tuşind, a şi murit o fată,</l>
					<l>Un palid visător s-a împuşcat;</l>
					<l>E toamnă şi de-acuma s-a-nnoptat...</l>
					<l>- Tu ce mai faci, iubita mea uitată?</l>
				</lg>
				<lg>
					<l>Într-o grădină publică, tăcută,</l>
					<l>Pe un nebun l-am auzit răcnind.</l>
					<l>Iar frunzele cu droaia se desprind;</l>
					<l>E vînt şi-orice speranţă e pierdută.</l>
				</lg>
				<lg>
					<l>Prin tîrgu-nvăluit de sărăcie</l>
					<l>Am întîlnit un popă, un soldat...</l>
					<l>De-acum pe cărţi voi adormi uitat,</l>
					<l>Pierdut într-o provincie pustie.</l>
				</lg>
				<lg>
					<l>De-acum, au şi pornit pe lumea eronată</l>
					<l>Ecouri de revoltă şi de jale;</l>
					<l>Tot mai citeşti probleme sociale...</l>
					<l>Sau, ce mai scrii, iubita mea uitată?</l>
				</lg>
			</div>
			<div>
				<head>Largo</head>
				<lg>
					<l>Muzica sonoriza orice atom...</l>
					<l>Dor de tine, şi de altă lume,</l>
					<l>Dor...</l>
					<l>Plana:</l>
					<l>Durere fără nume</l>
					<l>Pe om...</l>
					<l>Toţi se gîndeau la viaţa lor,</l>
					<l>La dispariţia lor.</l>
					<l>Muzica sentimentaliza</l>
					<l>Obositor, -</l>
					<l>Dor de tine, şi de altă lume,</l>
					<l>Dor...</l>
					<l>Muzica sonoriza orice atom.</l>
				</lg>
			</div>
			<div>
				<head>Plouă</head>
				<lg>
					<l>Da, plouă cum n-am mai văzut...</l>
					<l>Şi grele tălăngi adormite,</l>
					<l>Cum sună sub şuri învechite!</l>
					<l>Cum sună în sufletu-mi mut!</l>
				</lg>
				<lg>
					<l>Oh, plînsul tălăngii cînd plouă!</l>
				</lg>
				<lg>
					<l>Şi ce enervare pe gînd!</l>
					<l>Ce zi primitivă de tină!</l>
					<l>O bolnavă fată vecină</l>
					<l>Răcneşte la ploaie rîzînd...</l>
				</lg>
				<lg>
					<l>Oh, plînsul tălăngii cînd plouă!</l>
				</lg>
				<lg>
					<l>Da, plouă... şi sună umil</l>
					<l>Ca tot ce-i iubire şi ură -</l>
					<l>Cu-o muzică tristă, de gură,</l>
					<l>Pe-aproape s-aude-un copil.</l>
				</lg>
				<lg>
					<l>Oh, plînsul tălăngii cînd plouă!</l>
					<l>Ce basme tălăngile spun!</l>
					<l>Ce lume-aşa goală de vise!</l>
					<l>... Şi cum să nu plîngi în abise,</l>
					<l>Da, cum să nu mori şi nebun,</l>
				</lg>
				<lg>
					<l>Oh, plînsul tălăngii cînd plouă!</l>
				</lg>
			</div>
			<div>
				<head>Nervi de primăvară</head>
				<lg>
					<l>Primăvară...</l>
					<l>O pictură parfumată cu vibrări de violet.</l>
					<l>În vitrină, versuri de un nou poet;</l>
					<l>În oraş suspină un vals din fanfară.</l>
				</lg>
				<lg>
					<l>O nouă primăvară de visuri şi păreri...</l>
					<l>O lungă deşteptare zvoneşte împrejur,</l>
					<l>E clar şi numai soare.</l>
					<l>La geamul unei fabrici o pală lucrătoare</l>
					<l>Aruncă o privire în zarea de azur.</l>
					<l>O nouă primăvară pe vechile dureri...</l>
				</lg>
				<lg>
					<l>Apar din nou ţăranii pe hăul din cîmpie,</l>
					<l>În infinit pămîntul se simte tresăltînd:</l>
					<l>Vor fi acum de toate cum este orişicînd,</l>
					<l>Dar iar rămîne totul o lungă teorie.</l>
				</lg>
				<lg>
					<l>O, cînd va fi un cîntec de alte primăveri?!...</l>
				</lg>
			</div>
			<div>
				<head>Matinală</head>
				<lg>
					<l>Auroră violetă</l>
					<l>Plouă rouă de culori -</l>
					<l>Venus, plină de fiori,</l>
					<l>Pare-o vie violetă.</l>
				</lg>
				<lg>
					<l>Bat la geamul tău încet,</l>
					<l>Bat cu-o roză sîngeroasă -</l>
					<l>Vino, floare somnoroasă,</l>
					<l>Cît pe zări e violet.</l>
				</lg>
				<lg>
					<l>Plîns de ape se repetă,</l>
					<l>Încă totu-i adormit -</l>
					<l>Ca în vise s-a pornit</l>
					<l>Roata morii - violetă.</l>
				</lg>
				<lg>
					<l>Gol e-al sînului buchet,</l>
					<l>Floare goală, somnoroasă...</l>
					<l>Trist, cu roza sîngeroasă,</l>
					<l>Bat la geamul violet.</l>
				</lg>
				<lg>
					<l>Aurora violetă</l>
					<l>Se pătează de culori -</l>
					<l>Venus, pală de fiori,</l>
					<l>Pare-o stinsă violetă...</l>
				</lg>
			</div>
			<div>
				<head>În parc</head>
				<lg>
					<l>Acum, stă parcul devastat, fatal,</l>
					<l>Mîncat de cancer şi ftizie,</l>
					<l>Pătat de roşu carne-vie -</l>
					<l>Acum, se-nşiră scene de spital.</l>
				</lg>
				<lg>
					<l>Atunci, rîdea,</l>
					<l>Băteau aripi de veselie&#x00A0;;</l>
					<l>Parfum, polen şi histerie, -</l>
					<l>Atunci, în parc, şi ea venea.</l>
				</lg>
				<lg>
					<l>Acum, cad foi de sînge-n parcul gol.</l>
					<l>Pe albe statui feminine&#x00A0;;</l>
					<l>Pe alb model de forme fine,</l>
					<l>Acum, se-nşiră scene de viol...</l>
				</lg>
			</div>
			<div>
				<head>Poemă în oglindă</head>
				<lg>
					<l>În salonul plin de vise,</l>
					<l>În oglinda larg-ovală încadrată în argint,</l>
					<l>Bate toamna,</l>
					<l>Şi grădina cangrenată,</l>
					<l>În oglinda larg-ovală încadrată în argint.</l>
				</lg>
				<lg>
					<l>În fotoliu, ostenită, în largi falduri de mătase,</l>
					<l>Pe cînd cade violetul,</l>
					<l>Tu citeşti nazalizînd</l>
					<l>O poemă decadentă, cadaveric parfumată,</l>
					<l>Monotonă.</l>
				</lg>
				<lg>
					<l>Eu prevăd poema roză a iubirii viitoare...</l>
				</lg>
				<lg>
					<l>Dar pierdută, cu ochi bolnavi,</l>
					<l>Furi, ironic, împrejurul din salonul parfumat.</l>
					<l>Şi privirea-ţi cade vagă peste apa larg-ovală,</l>
					<l>Pe grădina cangrenată,</l>
					<l>Peste toamna din oglindă -</l>
					<l>Adormind...</l>
				</lg>
				<lg>
					<l>Eu prevăd poema roză a iubirii viitoare...</l>
				</lg>
				<lg>
					<l>Însă pal mă duc acuma în grădina devastată</l>
					<l>Şi pe masa părăsită - albă marmoră sculptată -</l>
					<l>În veşmintele-mi funebre,</l>
					<l>Mă întind ca şi un mort,</l>
					<l>Peste mine punînd roze, flori pălite,-ntîrziate,</l>
					<l>Ca şi noi...</l>
				</lg>
				<lg>
					<l>Zi, finala melodie din clavirul prăfuit,</l>
					<l>Or ajunge plînsul apei din havuzele-nnoptate.</l>
					<l>Vezi, din anticul fotoliu -</l>
					<l>Agonia violetă,</l>
					<l>Catafalcul,</l>
					<l>Şi grădina cangrenată,</l>
					<l>În oglinda larg-ovală încadrată în argint...</l>
				</lg>
			</div>
			<div>
				<head>Alb</head>
				<lg>
					<l>Orchestra începu cu-o indignare graţioasă,</l>
					<l>Salonul alb visa cu roze albe -</l>
					<l>Un vals de voaluri albe...</l>
					<l>Spaţiu, infinit, de o tristeţe armonioasă...</l>
				</lg>
				<lg>
					<l>În aurora plină de vioare,</l>
					<l>Balul alb s-a resfirat pe neuitatele cărări -</l>
					<l>Cîntau clare sărutări...</l>
					<l>Larg, miniatură de vremuri viitoare...</l>
				</lg>
			</div>
			<div>
				<head>Nervi de toamnă</head>
				<lg>
					<l>La toamnă, cînd frunza va îngălbeni,</l>
					<l>Cînd pentru ftizici nu se ştie ce noi surprize vor veni, -</l>
					<l>Alcoolizat, bătut de ploi, cum n-am mai fost cîndva,</l>
					<l>Tîrziu, în geamul tău, încet, cu o monedă voi suna.</l>
				</lg>
				<lg>
					<l>Şi-n toamna asta udă, mai putredă ca cele ce s-au dus,</l>
					<l>Cînd geamul tău, în spaima nopţii, ca un prelung final,</l>
					<l>Voi repeta că anii trec mereu mai greu, şi mai brutal.</l>
				</lg>
				<lg>
					<l>Va bate ploaia... şi tîrziu, la geamul tău voi plînge-ncet...</l>
					<l>Va rătăci alcoolizat, apoi, în noapte, un schelet, -</l>
					<l>Nimic tu nu vei auzi din cîte voi avea de spus...</l>
					<l>În toamna asta udă, mai putredă ca cele ce s-au dus.</l>
				</lg>
			</div>
			<div>
				<head>Plumb de iarnă</head>
				<lg>
					<l>Ninge secular, tăcere, pare a fi bine,</l>
					<l>Prin oraşul alb, doar vîntul trece-ntîrziat -</l>
					<l>Ninge, parcă toţi muriră, parcă toţi au înviat...</l>
				</lg>
				<lg>
					<l>Dorm volumele savante-n îngheţatele vitrine.</l>
				</lg>
				<lg>
					<l>Printre ziduri, peste turnuri depărtate,</l>
					<l>Ninge cu nimic în noaptea vastă, ning bancnote -</l>
					<l>Numai vîntul singur plînge alte note...</l>
				</lg>
				<lg>
					<l>Umbra mea se adînceşte-n cartiere democrate.</l>
				</lg>
				<lg>
					<l>Ninge grandios în oraşul vast cum nu mai este,</l>
					<l>Ning la cinematografe grave drame sociale,</l>
					<l>Pe cînd vîntul hohoteşte-n bulevarde glaciale...</l>
				</lg>
				<lg>
					<l>- Dar cine poate să explice această tristă poveste&#x00A0;?</l>
				</lg>
			</div>
			<div>
				<head>Note de toamnă</head>
				<lg>
					<l>Toamna-n grădină şi-acordă vioara,</l>
					<l>Strada-i pustie...</l>
					<l>Oraşul e plin de hambare, -</l>
					<l>De pînea cea nouă duduie moara.</l>
				</lg>
				<lg>
					<l>O frunză s-a lăsat pe-o mînă-ntinsă care cere...</l>
				</lg>
				<lg>
					<l>Oraşul gol...</l>
					<l>Cetate depărtată&#x00A0;;</l>
					<l>Frunzişul smuls...</l>
					<l>De firele electrice, paralizată,</l>
					<l>Ca un simbol,</l>
					<l>O pasăre cade-n oraş, ca o tristeţe mai mult</l>
				</lg>
				<lg>
					<l>Se înserează... şi e tăcere...</l>
				</lg>
				<lg>
					<l>Şi gîndul s-afundă, pierdut vîslaş,</l>
					<l>Pe-al vremurilor mers -</l>
					<l>Şi jalea de-a nu mai putea face un vers...</l>
				</lg>
				<lg>
					<l>Sunt cel mai trist din acest oraş.</l>
				</lg>
			</div>
			<div>
				<head>Monosilab de toamnă</head>
				<lg>
					<l>Toamna sună-n geam frunze de metal,</l>
					<l>Vînt.</l>
					<l>În tăcerea grea, gînd şi animal</l>
					<l>Frînt.</l>
				</lg>
				<lg>
					<l>În odaie, trist sună lemnul mut&#x00A0;:</l>
					<l>Poc.</l>
					<l>Umbre împrejur într-un gol, tăcut,</l>
					<l>Loc.</l>
				</lg>
				<lg>
					<l>În van peste foi, singur, un condei</l>
					<l>Frec.</l>
					<l>Lampa plînge... anii tăi, anii mei</l>
					<l>Trec.</l>
				</lg>
				<lg>
					<l>Să mă las pe pat, ochii să-i închid,</l>
					<l>Pot.</l>
					<l>În curînd, încet va cădea în vid</l>
					<l>Tot.</l>
				</lg>
				<lg>
					<l>O, va fi cîndva altfel natural,</l>
					<l>Bis.</l>
					<l>Toamna sună-n geam frunze de metal,</l>
					<l>Vis.</l>
				</lg>
			</div>
			<div>
				<head>Nocturnă</head>
				<lg>
					<l>Uitarea venea... a venit.</l>
					<l>O lacrimă cade jos, totul tace,</l>
					<l>Lampa obosită a clipit,</l>
					<l>Orice obiect atins şopteşte&#x00A0;: lasă-mă-n pace...</l>
				</lg>
				<lg>
					<l>De-acum...</l>
					<l>Auzi, ploaia plînge pe drum</l>
					<l>Pe un adînc tumult,</l>
					<l>Pe urma unui mic pantof într-un parc de demult...</l>
				</lg>
				<lg>
					<l>Adorm... ascult...</l>
					<l>Afară, la fereastră, toamna a spus&#x00A0;:</l>
					<l>- Of&#x00A0;!...</l>
				</lg>
			</div>
		</body>
	</text>
</TEI.2>
