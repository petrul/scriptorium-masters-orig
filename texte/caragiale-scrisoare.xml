<?xml version='1.0' encoding='utf-8'?>
<?xml-stylesheet type="text/css" href="/home/dadi/scriptorium/tools/css/tei.css" ?>
<!DOCTYPE TEI.2 PUBLIC "-//TEI//DTD TEI Lite XML ver. 1//EN"
"../../share/dtd/tei/drama-pizza-tei.dtd" [
]>

<TEI.2>
  <teiHeader>
    <fileDesc>
      <titleStmt>
        <title>O scrisoare pierdută</title>
        <author>Ion Luca Caragiale</author>
      </titleStmt>
      <publicationStmt>
        <availability>
	  <p>Versiune electronica publicata initial de biblioteca Sfidari</p>
        </availability>
      </publicationStmt>
      <sourceDesc>
      <p>dummy</p>
      </sourceDesc>
    </fileDesc>
  </teiHeader>
  <text>

    <front>
      <castList>
        <head>Persoanele</head>
        <castItem><role id="tipatescu">ŞTEFAN TIPĂTESCU</role>, prefectul judeţului</castItem>
        <castItem><role id="dandanache">AGAMEMNON DANDANACHE</role>, vechi luptător de la 48</castItem>
        <castItem><role id="trahanache">ZAHARIA TRAHANACHE</role>,
      prezidentul Comitetului permanent, Comitetului electoral, Comitetului
      şcolar, Comiţiului agricol şi al altor comitete şi comiţii</castItem>
        <castItem><role id="farfuridi">TACHE FARFURIDI</role>, avocat, membru al acestor comitete şi comiţii</castItem>
        <castItem><role id="branzovenescu">IORDACHE BRÂNZOVENESCU</role>, asemenea</castItem>
        <castItem><role id="catavencu">NAE CAŢAVENCU</role>, avocat, director-proprietar al ziarului <emph>Răcnetul
      Carpaţilor</emph>, prezident-fundator al Societăţii enciclopedice-cooperative
      "Aurora economică română"</castItem>
        <castItem><role id="ionescu">IONESCU</role>, institutor, colaborator la acel ziar şi membru al acestei societăţi</castItem>
        <castItem><role id="popescu">POPESCU</role>, asemenea</castItem>
        <castItem><role id="pristanda">GHIŢĂ PRISTANDA</role>, poliţaiul oraşului</castItem>
        <castItem><role id="turmentat">UN CETĂŢEAN TURMENTAT</role></castItem>
        <castItem><role id="zoe">ZOE TRAHANACHE</role>, soţia celui de mai sus</castItem>
        <castItem><role id="fecior">UN FECIOR</role></castItem>
        <castItem>ALEGĂTORI, CETĂŢENI, PUBLIC</castItem>
      </castList>


      <set><p>În capitala unui judeţ de munte, în zilele noastre</p></set>
    </front>

    <body>
      <div type="act">
	<head>Actul I</head>
	<stage>
	  (O anticameră bine mobilată. Uşă în fund cu două ferestre
	  mari de laturi. La dreapta, în planul din fund o uşă, la
	  stânga altă uşă, în planul din faţă. În stânga, planul
	  întâi, canapea şi un fotoliu.)</stage>

	<div type="scene">
	  <head>Scena I</head>

	  <stage>
	    TIPĂTESCU, puţin agitat, se plimbă cu "Răcnetul
	    Carpaţilor" în mână; e în haine de odaie; PRISTANDA în
	    picioare, mai spre uşă, stă rezemat în sabie
	  </stage>

	  <sp who="tipatescu">
	    <speaker>TIPĂTESCU</speaker>
	    <stage>(terminând de citit o frază din jurnal)</stage>

	    <p>"... Ruşine pentru oraşul nostru să tremure în faţa
	      unui om!... Ruşine pentru guvernul vitreg, care dă unul
	      din cele mai frumoase judeţe ale României pradă în
	      ghearele unui vampir!..." <stage>(indignat.)</stage> Eu
	      vampir, 'ai?... Caraghioz!
	    </p>	  
	  </sp>


	  <sp who="pristanda">
	    <speaker>PRISTANDA</speaker>
	    <stage>(asemenea)</stage>
	    <p>Curat caraghioz!... Pardon, să iertaţi, coane Fănică,
	      că întreb: bampir... ce-i aia, bampir?
	    </p>	  
	  </sp>


	  <sp who="tipatescu">
	    <speaker>TIPĂTESCU</speaker>
	    <p>Unul... unul care suge sângele poporului... Eu sug
	      sângele poporului!...</p>
	  </sp>

	  <sp who="pristanda">
	    <speaker>PRISTANDA</speaker>
	    <p>Dumneata sugi sângele poporului!... Aoleu!</p>
	  </sp>

	  <sp>
	    <speaker>TIPĂTESCU</speaker>
	    <p>Mişel!</p>
	  </sp>

	  <sp>
	    <speaker>PRISTANDA</speaker>
	    <p>Curat mişel!</p>
	  </sp>

	  <sp>
	    <speaker>TIPĂTESCU</speaker>
	    <p>Murdar!</p>
	  </sp>

	  <sp>
	    <speaker>PRISTANDA</speaker>
	    <p>Curat murdar!</p>
	  </sp>

	  <sp>
	    <speaker>TIPĂTESCU</speaker>
	    <p>Ei! Nu s-alege!</p>
	  </sp>

	  <sp>
	    <speaker>PRISTANDA</speaker>
	    <p>Nu s-alege!</p>
	  </sp>
	  <sp>
	    <speaker>TIPĂTESCU</speaker>
	    <p>Cu toată dăscălimea dumnealui, cu toată societatea
	      moftologică a dumnealui... degeaba! Să-mi rază mie
	      mustăţile!</p>
	  </sp>
	  <sp>
	    <speaker>PRISTANDA</speaker>
	    <p>Şi mie!</p>
	  </sp>

	  <sp>
	    <speaker>TIPĂTESCU</speaker>
	    <p>Dar în sfârşit, las-o asta! Lasă-l să urle ca un
	      câine!</p>
	  </sp>
	  <sp>
	    <speaker>	    PRISTANDA</speaker>
	    <p>Curat ca un câine!</p>
	  </sp>

	  <sp>
	    <speaker>TIPĂTESCU</speaker>
	    <p>Începuseşi să-mi spui istoria de aseară.
	      <stage>(şade.)</stage></p>

	  </sp>
	  <sp>
	    <speaker>	    PRISTANDA</speaker>

	    <p>Cum vă spuneam coane Fănică <stage>(se
		apropie)</stage>, aseară, aţipisem niţel după masă,
	      precum e misia noastră, că acuma dumneavoastră ştiţi că
	      bietul poliţai n-are şi el ceas de mâncare, de băutură,
	      de culcare, de sculare, ca tot creştinul...</p>
	  </sp>
	  <sp>
	    <speaker>	    TIPĂTESCU</speaker>

	    <p>Fireşte...</p>
	  </sp>
	  <sp>
	    <speaker>	    PRISTANDA</speaker>

	    <p>Şi la mine, coane Fănică, să trăiţi! Greu de tot... Ce
	      să zici? Famelie mare, renumeraţie mică, după buget,
	      coane Fănică. Încă d-aia nevastă-mea zice: "Mai roagă-te
	      şi tu de domnul prefectul să-ţi mai mărească leafa, că
	      te prăpădeşti de tot!..." Nouă copii, coane Fănică, să
	      trăiţi! nu mai puţin... Statul n-are idee de ce face
	      omul acasă, ne cere numai datoria; dar de! Nouă copii şi
	      optzeci de lei pe lună: famelie mare, renumeraţie mică,
	      după buget.</p>
	  </sp>
	  <sp>
	    <speaker>TIPĂTESCU</speaker>
	    <stage><p>(zâmbind)</p></stage>

	    <p>Nu-i vorbă, după buget e mică, aşa e... decât tu nu
	      eşti băiat prost; o mai cârpeşti, de ici, de colo; dacă
	      nu curge, pică... Las' că ştim noi!</p>
	  </sp>
	  <sp>
	    <speaker>	    PRISTANDA</speaker>

	    <p>Ştiţi! Cum să nu ştiţi, coane Fănică, să trăiţi! Tocma'
	      dumneavoastră să nu ştiţi!
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>Şi nu-mi pare rău, dacă ştii să faci lucrurile cuminte:
	      mie-mi place să mă servească funcţionarul cu tragere de
	      inimă... Când e om de credinţă...
	    </p>
	  </sp>
	  <sp>
	    <speaker>	    PRISTANDA</speaker>

	    <p>De credinţă, coane Fănică, să trăiţi!</p>
	  </sp>
	  <sp>
	    <speaker>	    TIPĂTESCU</speaker>

	    <p>Nu mă uit dacă se foloseşte şi el cu o para, două...
	      mai ales un om cu o familie grea.</p>
	  </sp>
	  <sp>
	    <speaker>	    PRISTANDA</speaker>

	    <p>Nouă suflete, coane Fănică, nouă, şi renumeraţie...</p>
	  </sp>
	  <sp>
	    <speaker>	    TIPĂTESCU</speaker>

	    <p>După buget!...</p>
	  </sp>
	  <sp>
	    <speaker>	    PRISTANDA</speaker>

	    <p>Mică, sărut mâna, coane Fănică.</p>
	  </sp>
	  <sp>
	    <speaker>	    TIPĂTESCU</speaker>

	    <p>Lasă, Ghiţă, cu steagurile de alaltăieri ţi-a ieşit
	      bine; ai tras frumuşel condeiul.
	    </p>
	  </sp>
	  <sp>
	    <speaker>	    PRISTANDA</speaker>
	    <stage><p>(uitându-se pe sine şi râzând)</p></stage>

	    <p>Curat condei! <stage>(luându-şi numaidecât seama,
		naiv.)</stage> Adicăte, cum condei, coane Fănică?...
	    </p>

	  </sp>

	  <sp>
	    <speaker>TIPĂTESCU</speaker>

	    <p>Contul jidanului s-a plătit la Comitet pe patruzeci şi
	      patru de steaguri.</p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(naiv)</p></stage>

	    <p>Da.</p>
	  </sp>
	  <sp>
	    <speaker>	    TIPĂTESCU</speaker>

	    <p>Ei?... s-a pus patruzeci şi patru de steaguri?</p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(cu tărie)</p></stage>

	    <p>S-a pus, coane Fănică, s-a pus... Poate unul-două să le
	      fi dat vântul jos... da' s-a pus...
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>Patruzeci şi patru?</p>
	  </sp>
	  <sp>
	    <speaker>	    PRISTANDA</speaker>

	    <p>Patruzeci şi patru în cap, coane Fănică.</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(râzând)</p></stage>

	    <p>Nu umbla cu mofturi, Ghiţă. Nu m-am plimbat eu la
	      luminaţie în trăsură cu Zoe şi cu nenea Zaharia în tot
	      oraşul? Tocmai ea, cum e glumeaţă, zice: "Ia să-i
	      numărăm steagurile lui Ghiţă"...
	    </p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(mâhnit)</p></stage>

	    <p>Îmi pare rău! Tocmai coane Joiţica, tocmai dumneei,
	      care de!... Să ne aşteptăm de la dumneei la o
	      protecţie...
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>Apoi, ea n-a zis-o cu răutate, a zis-o în glumă. Nu
	      ştie şi nenea Zaharia şi ea că eşti omul nostru...
	    </p>
	  </sp>
	  <sp>
	    <speaker>	    PRISTANDA</speaker>

	    <p>Al dumneavoastră, coane Fănică, şi al coanii Joiţichii,
	      şi al lui conul Zaharia... Ei? Şi le-aţi numărat, coane
	      Fănică?... Ei? Aşa e? Patruzeci şi patru...
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>Vreo paispce... cinspce.</p>
	  </sp>
	  <sp>
	    <speaker>	    PRISTANDA</speaker>

	    <p>Apoi să le numărăm, coane Fănică; să le numărăm; două
	      la prefectură.</p>
	  </sp>
	  <sp>
	    <speaker>	    TIPĂTESCU</speaker>

	    <p>Două...</p>
	  </sp>
	  <sp>
	    <speaker>	    PRISTANDA</speaker>

	    <p>Două pe piaţa lui 11 Fevruarie...</p>
	  </sp>
	  <sp>
	    <speaker>	    TIPĂTESCU</speaker>

	    <p>Patru...</p>
	  </sp>

	  <sp>
	    <speaker>PRISTANDA</speaker>
	    <stage><p>(căutând în gând)</p></stage>
	    <p>Două la primărie...</p>
	  </sp>

	  <sp>
	    <speaker>TIPĂTESCU</speaker>
	    <p>Şase...</p>
	  </sp>

	  <sp>
	    <speaker>PRISTANDA</speaker>
	    <stage><p>(acelaşi loc)</p></stage>
	    <p>Unul la şcoala de băieţi...</p>
	  </sp>

	  <sp>
	    <speaker>TIPĂTESCU</speaker>

	    <p>Şapte...</p>
	  </sp>
	  <sp>
	    <speaker>	    PRISTANDA</speaker>

	    <p>Unul... la şcoala de fete...</p>
	  </sp>
	  <sp>
	    <speaker>	    TIPĂTESCU</speaker>

	    <p>Opt...</p>
	  </sp>
	  <sp>
	    <speaker>	    PRISTANDA</speaker>

	    <p>Unul la spital...</p>
	  </sp>
	  <sp>
	    <speaker>	    TIPĂTESCU</speaker>

	    <p>Nouă...</p>
	  </sp>
	  <sp>
	    <speaker>	    PRISTANDA</speaker>

	    <p>Două... la catrindală, la Sf. Niculae...</p>
	  </sp>
	  <sp>
	    <speaker>	    TIPĂTESCU</speaker>

	    <p>Unsprezece.</p>
	  </sp>
	  <sp>
	    <speaker>	    PRISTANDA</speaker>

	    <p>Două la prefectură... paispce...</p>
	  </sp>
	  <sp>
	    <speaker>	    TIPĂTESCU</speaker>

	    <stage>	    <p>(râzând)</p></stage>

	    <p>Le-ai mai numărat pe ale de la prefectură.</p>
	  </sp>
	  <sp>
	    <speaker>	    PRISTANDA</speaker>

	    <p>Nu, coane Fănică, să trăiţi! <stage>(continuă repede,
		pe nerăsuflate.)</stage> Două la primărie, optspce,
	      patru la şcoli, douăzeci şi patru, două la catrindală la
	      Sf. Niculae, treizeci...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(râzând)</p></stage>

	    <p>Le-ai mai numărat o dată pe toate astea şi aduni
	      rău...</p>
	  </sp>
	  <sp>
	    <speaker>	    PRISTANDA</speaker>

	    <p>Doamne păzeşte, coane Fănică, să trăiţi, patruzeci şi
	      patru, în cap... patruzeci şi patru... Cum zic,
	      unul-două, poate vântul... ori cine ştie...</p>
	  </sp>
	  <sp>
	    <speaker>TIPĂTESCU</speaker>
	    <stage><p>(râzând)</p></stage>

	    <p>Ghiţă... apoi nu mă orbi de la obraz aşa.</p>
	  </sp>
	  <sp>
	    <speaker>	    PRISTANDA</speaker>
	    <stage><p>(schimbând deodată tonul, umilit şi
		naiv)</p></stage>

	    <p>Famelie mare... renumeraţie după buget mică...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(uitându-se la ceas)</p></stage>

	    <p>Ia să lăsăm steagurile, Ghiţă...</p>
	  </sp>
	  <sp>
	    <speaker>	    PRISTANDA</speaker>

	    <p>Curat să le lăsăm, coane Fănică.</p>
	  </sp>
	  <sp>
	    <speaker>	    TIPĂTESCU</speaker>

	    <p>Spune odată istoria de-aseară, că mă grăbesc.</p>
	  </sp>
	  <sp>
	    <speaker>	    PRISTANDA</speaker>

	    <p>Bine ziceţi, coane Fănică. Aseară pe la zece şi
	      jumătate, mă duc acasă, îmbuc ceva şi mă dau aşa pe-o
	      parte să aţipesc numai un minuţel, că eram prăpădit de
	      ostenit de la foc. Nevasta zice, pardon: "Dezbracă-te
	      Ghiţă, şi te culcă". Eu, nu; eu, la datorie, coane
	      Fănică, zi şi noapte la datorie. Aşa, mă scol cam pe la
	      douăspce fără un sfert, şi, pardon, mă dezbrac de
	      mondir, scoţ chipiul, mă-mbrac ţivileşte şi plec... la
	      datorie, coane Fănică. Până să plec se făcuse vreo unul
	      după douăspce. O iau prin dosul primăriei, şi apuc pe
	      maidan ca să ies la bariera "Unirii". Când dau să trec
	      maidanul, văz lumină la ferestrele de din dos ale lui d.
	      Nae Caţavencu, şi ferestrele vraişte. Ulucile înalte...
	      dacă te sui pe uluci, poţi intra pe fereastră în casă.
	      Eu, cu gândul la datorie, ce-mi dă în gând ideea? Zic:
	      ia să mai ciupim noi ceva de la onorabilul, că nu
	      strică... şi binişor, ca o pisică, mă sui pe uluci şi mă
	      pui s-ascult: auzeam şi vedeam cum v-auz şi m-auziţi,
	      coane Fănică, ştiţi ca la teatru.</p>
	  </sp>
	  <sp>
	    <speaker>	    TIPĂTESCU</speaker>

	    <p>Ei, ce?</p>
	  </sp>
	  <sp>
	    <speaker>	    PRISTANDA</speaker>

	    <p>Jucaseră stos.</p>
	  </sp>
	  <sp>
	    <speaker>	    TIPĂTESCU</speaker>

	    <p>Cine era?</p>
	  </sp>
	  <sp>
	    <speaker>	    PRISTANDA</speaker>

	    <p>Cine să fie? Dăscălimea: Ionescu, Popescu, popa
	      Pripici...</p>
	  </sp>
	  <sp>
	    <speaker>	    TIPĂTESCU</speaker>

	    <p>Şi popa?</p>
	  </sp>
	  <sp>
	    <speaker>	    PRISTANDA</speaker>

	    <p>Da, popa şi d. Tăchiţă, şi Petcuş, şi Zapisescu, toată
	      gaşca-n păr. Jocul era pe isprăvite... şi fumărie de
	      tutun... ieşea pe fereastră ca de la vapor. Mai juca
	      popa şi cu Petcuş. Ăilalţi şedeau de vorbă.</p>
	  </sp>
	  <sp>
	    <speaker>	    TIPĂTESCU</speaker>

	    <p>Şi Caţavencu mă-njura?</p>
	  </sp>
	  <sp>
	    <speaker>	    PRISTANDA</speaker>

	    <p>Grozav, coane Fănică, pe guvern şi pe dv.... şi-şi
	      număra voturile.</p>
	  </sp>
	  <sp>
	    <speaker>	    TIPĂTESCU</speaker>

	    <p>Dăscălimea, popa şi moflujii.</p>
	  </sp>
	  <sp>
	    <speaker>	    PRISTANDA</speaker>

	    <p>Curat moflujii!</p>
	  </sp>
	  <sp>
	    <speaker>	    TIPĂTESCU</speaker>

	    <p>Las' că le dau eu voturi.</p>
	  </sp>
	  <sp>
	    <speaker>	    PRISTANDA</speaker>

	    <p>Da' să vedeţi ce s-a-ntâmplat... coane Fănică. Din
	      vorbă-n vorbă, Caţavencu zice: "Mă prinz cu d-voastră că
	      o să voteze cu noi cine cu gândul nu gândiţi, unul pe
	      care contează bampirul - şi acolo, pardon, tot bampir vă
	      zicea - pe care contează bampirul ca pe Dumnezeu... şi
	      când l-om avea pe ala, i-avem pe toţi... Ia ascultaţi
	      scrisoarea asta"... şi scoate o scrisorică din
	      portofel... "Ia ascultaţi..." Diavolul de popă, n-are de
	      lucru? Se scoală repede de la joc şi zice: "Să
	      mă-ngropi, sufletul meu, Năică, nu citi... stăi, s-o
	      ascult şi eu... să-mi aprinz numai ţigara..." Şi, coane
	      Fănică, se scoală de la joc, aprinde chibritul, trage
	      din ţigară şi vine să arunce chibritul aprins pe
	      fereastră drept în ochii mei... Mă trag înapoi, alunec
	      de pe uluci şi caz pe maidan, peste un dobitoc, care
	      pesemne trece ori şedea lângă uluci. Dobitocul începe să
	      strige, toţi din casă sar năvală la fereastră; eu, cum
	      căzusem, mă ridic degrabă, o iau pituliş pe lângă uluci
	      şi intru în curtea primăriei.
	    </p>
	  </sp>
	  <sp>
	    <speaker>TIPĂTESCU</speaker>
	    <stage><p>(interesându-se de povestire)</p></stage>

	    <p>Ei?</p>
	  </sp>

	  <sp>
	    <speaker>	    PRISTANDA</speaker>

	    <p>M-am maiîntors eu, dar închiseseră ferestrele şi
	      lăsaseră perdelele.</p>
	  </sp>
	  <sp>
	    <speaker>	    TIPĂTESCU</speaker>

	    <p>Cine să fie? Ce scrisoare? Nu pricep... Ghiţă, eu
	      trebuie să mă duc la dejun, să nu fac pe nenea Zaharia
	      şi pe Zoe să m-aştepte. Ei nu dejunează fără mine, şi
	      nenea Zaharia nu iese înainte de dejun. Şi mai ales cum
	      e Zoe nerăbdătoare...</p>
	  </sp>
	  <sp>
	    <speaker>	    PRISTANDA</speaker>

	    <p>Ce-mi ordonaţi, coane Fănică?</p>
	  </sp>
	  <sp>
	    <speaker>	    TIPĂTESCU</speaker>

	    <p>Să-mi afli ce scrisoare e aia şi de cine e vorba.</p>
	  </sp>
	  <sp>
	    <speaker>	    PRISTANDA</speaker>

	    <p>Ascult, coane Fănică.</p>
	  </sp>
	  <sp>
	    <speaker>	    TIPĂTESCU</speaker>

	    <p>Dacă s-ar putea să punem mâna şi pe firul ăsta, - nu
	      doar că mi-e teamă de intrigile proaste ale lui
	      Caţavencu, - dar n-ar fi rău să-l dezarmăm cu
	      desăvârşire, ş-apoi să-l lucrăm pe onorabilul!
	    </p>
	  </sp>
	  <sp>
	    <speaker>	    PRISTANDA</speaker>

	    <p>Curat să-l lucrăm!</p>
	  </sp>
	  <sp>
	    <speaker>	    TIPĂTESCU</speaker>

	    <p>Stăi un minut până să-mi schimb haina; ieşim împreună;
	      am să-ţi mai spun ceva.</p>
	  </sp>
	  <sp>
	    <speaker>	    PRISTANDA</speaker>

	    <p>Stau, coane Fănică.</p>

	    <stage><p>(Tipătescu iese în stânga.)</p></stage>
	  </sp>
	</div>

	<div type="scene">
	  <head>Scena II</head>

	  <sp>
	    <speaker>PRISTANDA</speaker>
	    <stage>	    <p>(singur)</p></stage>

	    <p>Grea misie, misia de poliţai... Şi conul Fănică cu
	      coana Joiţica mai stau să-mi numere steagurile... Tot
	      vorba bietei neveste, zice: "Ghiţă, Ghiţă, pupă-l în bot
	      şi-i papă tot, că sătulul nu crede la ăl flămând..."
	      Zic: curat! De-o pildă, conul Fănică: moşia moşie,
	      foncţia foncţie, coana Joiţica, coana Joiţica: trai,
	      neneaco, cu banii lui Trahanache... <stage>(luându-şi
		seama)</stage> babachii... Da' eu, unde? Famelie mare,
	      renumeraţie după buget mică. <stage>(şase în fund pe un
		scaun la o parte.)</stage>
	    </p>
 
	  </sp>
	</div>

	<div type="scene">
	  <head>Scena III</head>

	  <stage><p>ZAHARIA TRAHANACHE, GHIŢĂ PRISTANDA, apoi
	      TIPĂTESCU şi ZOE</p></stage>
	  <sp>

	    <speaker>TRAHANACHE</speaker>
	    <stage><p>(intră prin fund, fără să ia seama la Ghiţă,
		care se ridică răpede la intrare. Trahanache e
		mişcat)</p></stage>

	    <p>A! Ce coruptă soţietate!... Nu mai e moral, nu mai sunt
	      prinţipuri, nu mai e nimic: enteresul şi iar
	      enteresul... Bine zice fiu-meu de la facultate
	      alaltăieri în scrisoare: vezi, tânăr tânăr, dar copt,
	      serios băiat! Zice: "Tatiţo, unde nu e moral, acolo e
	      corupţie, şi o soţietate fără prinţipuri, va să zică că
	      nu le are!"... Auzi d-ta mişelie, infamie. <stage>(vede
		pe Ghiţă.)</stage> Aici erai Ghiţă? <stage>(se
		stăpâneşte.)</stage></p>
	  </sp>
	  <sp>
	    <speaker>	    PRISTANDA</speaker>

	    <p>Aici, sărut mâna, coane Zahario.</p>
	  </sp>
	  <sp>
	    <speaker>	    TRAHANACHE</speaker>

	    <p>Fănică a ieşit?</p>
	  </sp>
	  <sp>
	    <speaker>	    PRISTANDA</speaker>

	    <p>Ba nu, coane Zahario, vine numaidecât momental, e
	      dincolo... A! Iată conul Fănică.
	    </p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(cu pălăria şi haina de oraş vine din
		stânga, e surprins la vederea lui Zaharia)</p></stage>

	    <p>Neica Zaharia! Cum se poate? Ai ieşit înainte de dejun?
	      Ce e?</p>
	  </sp>
	  <sp>
	    <speaker>	    TRAHANACHE</speaker>

	    <p>E comedie, mare comedie, Fănică, stăi să-ţi spui.
	      <stage>(îi face semn să expedieze pe Pristanda.)</stage>
	    </p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(răpede)</p></stage>

	    <p>Mai aveţi ceva să-mi ordonaţi, coane Fănică?</p>
	  </sp>
	  <sp>
	    <speaker>	    TIPĂTESCU</speaker>

	    <p>Nu... Nu uiţi de ce-am vorbit. Trebuie să avem
	      dezlegarea istoriei cât mai degrabă.</p>
	  </sp>
	  <sp>
	    <speaker>	    PRISTANDA</speaker>

	    <p>Ascult.</p>
	  </sp>
	  <sp>
	    <speaker>	    TIPĂTESCU</speaker>

	    <p>Nene Zahario, e lung ce ai să-mi spui? Nu mi-o poţi
	      spune la dejun?</p>
	  </sp>
	  <sp>
	    <speaker>	    TRAHANACHE</speaker>

	    <p>Ai puţintică răbdare... Nu trebuie să ştie Joiţica... E
	      comedie mare, Fănică. <stage>(şede pe canapea, cu
		spatele spre fund.)</stage></p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(uitându-se la ceas)</p></stage>

	    <p>Atuncea treci, Ghiţă, pe la nenea Zaharia p-acasă şi
	      lasă-i vorbă coanei Joiţichii - nu-i aşa, nene Zahario?
	      - Să fie aşa de bună să nu se supere dacă om întârzia de
	      la dejun... avem ceva politică de vorbit între bărbaţi.
	    </p>
	  </sp>
	  <sp>
	    <speaker>	    PRISTANDA</speaker>

	    <p>Ascult, coane Fănică. <stage>(Pristanda pleacă spre
		fund. Tipătescu se întoarce spre Trahanache şi
		coboară. Când Pristanda vrea să iasă prin fund, uşa
		din dreapta se deschide puţin, Zoe scoate capul,
		cheamă pe Pristanda: "Pst! Pst! şi închide repede uşa.
		Tipătescu se întoarce şi îl vede pe Pristanda lângă
		uşa din dreapta.)</stage></p>
	  </sp>
	  <sp>
	    <speaker>	    TIPĂTESCU</speaker>

	    <p>'Ai? Un' te duci?</p>
	  </sp>
	  <sp>
	    <speaker>	    PRISTANDA</speaker>
	    <stage><p>(făcându-i semn să tacă şi arătându-i pe
		Trahanache)</p></stage>

	    <p>Unde mi-aţi ordonat.</p>
	  </sp>
	  <sp>
	    <speaker>TIPĂTESCU</speaker>
	    <stage><p>(fără a înţelege)</p></stage>

	    <p>De ce nu ieşi prin faţă?</p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(urmându-şi jocul)</p></stage>

	    <p>Da, prin faţă... <stage>(se-ntoarce spre uşa din fund.
		Tipătescu se-ntoarce iar spre Trahanache. Jocul Zoii
		se repetă. Fănică se-ntoarce iar. Ghiţă, care este iar
		lângă uşa din dreapta, iese năvală pe acolo.
		Tipătescu, dând din umeri, fără să-nţeleagă, se
		coboară să şază pe fotoliu, lângă
		Trahanache.)</stage></p>

	  </sp>
	</div>

	<div type="scene">
	  <head>Scena IV</head>
	  <stage>TIPĂTESCU, TRAHANACHE</stage>
	  <sp>
	    <speaker>	    TIPĂTESCU</speaker>

	    <p>Ei! Neică Zahario, ce e? Ia spune, te văz cam
	      schimbat!...</p>
	  </sp>

	  <sp>
	    <speaker>	    TRAHANACHE</speaker>

	    <p>Ai puţintică răbdare, să vezi... Azi-dimineaţă, pe la
	      opt şi jumătate, intră feciorul în odaie, - nici nu-mi
	      băusem cafeaua, - îmi dă un răvăşel şi-mi zice că
	      aşteaptă răspuns... De la cine era răvăşelul?
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>De la cine?</p>
	  </sp>

	  <sp>
	    <speaker>TRAHANACHE</speaker>
	    <p>De la onorabilul d. Nae Caţavencu.</p>
	  </sp>
	  <sp>
	    <speaker>	    TIPĂTESCU</speaker>
	    <p>De la Caţavencu?</p>
	  </sp>

	  <sp>
	    <speaker>TRAHANACHE</speaker>
	    <p>Zic: ce are a face Caţavencu cu mine şi eu cu
	      Caţavencu, nici în clin, nici în mâneci, ba chiar putem
	      zice, dacă considerăm după prinţipuri, dinpotrivă.</p>
	  </sp>
	  <sp>

	    <speaker>	    TIPĂTESCU</speaker>

	    <p>Fireşte... Ei?</p>
	  </sp>
	  <sp>
	    <speaker>	    TRAHANACHE</speaker>

	    <p>Stăi, să vezi. <stage>(scoate un răvăşel din buzunar
		şi-l dă lui Tipătescu.)</stage></p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(luând răvăşelul şi citind)</p></stage>

	    <p>"Venerabilul d. Zaharia Trahanache, prezident al
	      Comitetului permanent, al Comitetului şcolar, al
	      Comitetului electoral, al Comiţiului agricol şi al altor
	      comitete şi comiţie... Loco. <stage>(scoate hârtia din
		plic.)</stage> Venerabile domn, în interesul onoarii
	      d-voastre de cetăţean şi de tată de familie, vă rugăm să
	      treceţi astăzi între orele 9 jum. şi 10a.m. pe la
	      biuroul ziarului "Răcnetul Carpaţilor" şi sediul
	      Societăţii Enciclopedice-Cooperative "Aurora Economică
	      Română" unde vi se va comunica un document de cea mai
	      mare importanţă pentru d-voastră... Al d-voastre
	      devotat, Caţavencu, director-proprietar al ziarului
	      "Răcnetul Carpaţilor", prezident fundator al Societăţii
	      Enciclopedice-Cooperative "Aurora Economică Română"..."
	      Ei? Ce document?
	    </p>
	  </sp>
	  <sp>
	    <speaker>	    TRAHANACHE</speaker>

	    <p>Ai puţintică răbdare! Să vezi... M-am gândit: să nu mă
	      duc... să mă duc... să nu mă duc... ia, numai de
	      curiozitate, să mă duc, să văz ce moft mai e şi ăsta. Mă
	      îmbrac degrabă, Fănică, şi mă duc.
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>La Caţavencu?</p>
	  </sp>
	  <sp>
	    <speaker>	    TRAHANACHE</speaker>

	    <p>Stăi, să vezi... la Caţavencu. - Cum intru se scoală cu
	      respect şi mă pofteşte pe fotel. "Venerabile"-n sus,
	      "venerabile"-n jos. "Îmi pare rău, că ne-am răcit
	      împreună, zice el, că eu totdeauna am ţinut la d-ta ca
	      la capul judeţului nostru..." şi în sfârşit o sumă de
	      delicateţuri... Eu serios, zic: "Stimabile, m-ai chemat
	      să-mi arăţi un docoment, arată docomentul!" Zice: "Mi-e
	      teamă, zice, că o să fie o lovitură dureroasă pentru
	      d-ta, şi ar fi trebuit să te pregătesc mai dinainte,
	      d-ta un bărbat aşa de, şi aşa de..." şi iar
	      delicateţuri. Zic iar: "Stimabile, ai puţintică răbdare,
	      docomentul"... El iar: "...că de, damele..." Să vezi
	      unde vrea să m-aducă mişelul!... Biata Joiţica! Să nu
	      cumva să-i spui, să nu care cumva să afle! Cum e ea
	      simţitoare!...
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>Ce! A cutezat? Mizerabilul <stage>(se ridică
		turburat.)</stage></p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(oprindu-l)</p></stage>

	    <p>Stăi, să vezi! "...că de, damele, zice, nu înţeleg
	      totdeauna meritele şi calităţile morale ale bărbatului,
	      şi respectul care va să zică, ce trebuie să-i poarte..."
	      În sfârşit <stage>(Tipătescu fierbe)</stage> ce s-o mai
	      lungesc degeaba! După ce-i pui piciorul în prag şi-i
	      zic: "Ia ascultă, stimabile, ai puţintică răbdare:
	      docomentul!" vede mişelul că n-are încotro, şi-mi scoate
	      o scrisorică... Ghiţi a cui şi către cine?</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(de abia stăpânindu-şi
		emoţia)</p></stage>

	    <p>A cui? A cui, nene Zahario?</p>
	  </sp>
	  <sp>
	    <speaker>	    TRAHANACHE</speaker>

	    <p>Stăi să vezi. <stage>(răspicat şi râzând.)</stage> A ta
	      cătră nevastă-mea, cătră Joiţica! Scrisoare de amor în
	      toată regula... 'Ai? Ce zici d-ta de asta?
	    </p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(turburat rău)</p></stage>

	    <p>Nu se poate, nu se poate!</p>
	  </sp>
	  <sp>
	    <speaker>	    TRAHANACHE</speaker>

	    <p>Am citit-o de zece ori poate: o ştiu pe dinafară!
	      Ascultă: "Scumpa mea Zoe, venerabilul (adică eu) merge
	      deseară la întrunire (întrunirea de alaltăieri seara). -
	      Eu (adică tu) trebuie să stau acasă, pentru că aştept
	      depeşi de la Bucureşti, la care trebuie să răspunz pe
	      dată; poate chiar să mă cheme ministrul la telegraf. Nu
	      mă aştepta, prin urmare, şi vino tu (adică nevastă-mea,
	      Joiţica), la cocoşelul tău (adică tu) care te adoră, ca
	      totdeauna, şi te sărută de o mie de ori, Fănică..."
	      <stage>(priveşte lung pe Tipătescu, care e în culmea
		agitaţiei.)</stage></p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(plimbându-se înfuriat)</p></stage>

	    <p>Nu se poate! O să-i rup oasele mizerabilului!... Nu se
	      poate!</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(placid)</p></stage>

	    <p>Fireşte că nu se poate; dar ţi-ai fi închipuit aşa
	      mişelie... <stage>(cu candoare.)</stage> Bine frate,
	      înţeleg plastografie, până unde se poate, dar până aci
	      nu înţeleg... Ei, Fănică, să vezi imitaţie de scrisoare!
	      Să zici şi tu că e a ta, dar să juri, nu altceva, să
	      juri!<stage> (oprindu-se şi privind pe Tipătescu, care
		se plimbă cu pumnii încleştaţi; cu mirare şi
		ciudă.)</stage> Uite-te la el cum se turbură! Lasă,
	      omule, zi-i mişel şi pace! Ce te aprinzi aşa? Aşa e
	      lumea, n-ai ce-i face n-avem s-o schimbăm noi. Cine-şi
	      poate închipui până unde poate merge mişelia omului!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(acelaşi joc) </p></stage>

	    <p>Mizerabilul!</p>
	  </sp>
	  <sp>
	    <speaker>	    TRAHANACHE</speaker>

	    <p>Măi omule, ai puţintică răbdare, zi-i ce i-am zis eu:
	      "Eşti tare, stimabile, la machiaverlicuri, tare, n-am ce
	      să zic; dar nu ţi-ai găsit omul..." Ei, dacă a văzut că
	      nu i se trece cu mine, ştii la ce-a ajuns? Mi-a spus că,
	      dacă nu dau eu importanţă lucrului, o să-i dea publicul,
	      pentru că scrisoarea o să se publice duminică la gazată
	      şi o să fie pusă în cercevea, ca s-o vază oricine-o
	      pofti.</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(turbat)</p></stage>

	    <p>Îl împuşc! Îi dau foc! trebuie să mi-l aducă aci
	      numaidecât, viu ori mort, cu scrisoarea. <stage>(se
		răpede în fund.)</stage> Ghiţă! Ghiţă! Să vie
	      poliţaiul!
	    </p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(după el până în fund)</p></stage>

	    <p>Ai puţintică.<stage> (întorcându-se singur în
		scenă.)</stage> E iute! n-are cumpăt. Aminteri bun
	      băiat, deştept, cu carte, dar iute, nu face pentru un
	      prefect. Într-o soţietate fără moral şi fără prinţip...
	      trebuie să ai şi puţintică diplomaţie!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(întorcându-se din fund)</p>
	    </stage>
	    <p>Infamul! Canalia!
	    </p>
	  </sp>
	  <sp>
	    <speaker>	    TRAHANACHE</speaker>

	    <p>Ei, astâmpără-te omule, şi lasă odată mofturile, avem
	      lucruri mai serioase de vorbit. Deseară e întrunire. S-a
	      hotărât? Punem candidatura lui Farfuridi? Ce facem? -
	      Deseară, am aflat că dăscălimea cu Caţavencu şi cu toţi
	      ai lor vor să facă scandal. Trebuie să-i spunem lui
	      Ghiţă să îngrijească. Mişelul de Caţavencu o să ia
	      deseară cuvântul ca să ne combată...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(fierbând mereu)</p></stage>

	    <p>Nu te teme, nene Zahario, deseară d. Caţavencu nu o să
	      fie la întrunire, o să fie în altă parte - la
	      păstrare.</p>
	  </sp>
	  <sp>
	    <speaker>	    TRAHANACHE</speaker>

	    <p>'Aide, mergi la dejun?
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>Nu, neică Zahario, mulţumim, am treabă. Du-te dumneata
	      singur; sărutări de mâini coanii Joiţichii.</p>
	  </sp>
	  <sp>
	    <speaker>	    TRAHANACHE</speaker>

	    <p>Bine, dar la prânz desigur. Deseară eu mă duc la
	      întrunire, trebuie să stai cu Joiţica, i-e urât singură.
	      După întrunire avem preferanţă...
	    </p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(ameţit)</p></stage>

	    <p>Da, neică Zahario.</p>
	  </sp>
	  <sp>
	    <speaker>	    TRAHANACHE</speaker>

	    <p>La revedere, Fănică.</p>
	  </sp>
	  <sp>
	    <speaker>	    TIPĂTESCU</speaker>

	    <p>La revedere, neică Zahario...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(mergând spre uşe, condus de
		Tipătescu)</p></stage>

	    <p>Şi nu te mai turbura, neică, pentru fitece mişelie. Nu
	      vezi tu cum e lumea noastră? Într-o soţietate fără moral
	      şi fără prinţip, nu merge s-o iei cu iuţeală, trebuie să
	      ai <stage>(cu fineţă)</stage> puţintică răbdare...
	      <stage>(iese în fund.)</stage></p>

	  </sp>
	</div>

	<div type="scene">
	  <head>Scena V</head>
	  <stage>	  <p>TIPĂTESCU, apoi ZOE</p></stage>
	  <sp>
	    <speaker>  TIPĂTESCU</speaker>
	    <stage>	    <p>(vine ameţit şi-mpleticindu-se din fund
		şi cade pe un scaun cu capul în mâni)</p></stage>

	    <p>Ce să fac? Ce să fac? Şi nu mai vine Ghiţă!...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(ieşind din dreapta misterios şi
		coborând repede lângă el)</p></stage>

	    <p>Fănică! Fănică!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(ridicându-se iute)</p></stage>

	    <p>Zoe!... Ştii?</p>
	  </sp>
	  <sp>
	    <speaker>	    ZOE</speaker>
	    <stage>	    <p>(dezolată)</p></stage>

	    <p>Ştiu! Sunt nenorocită, Fănică. Ştiu... am fost dincolo
	      în odaie, am intrat pe scăricica din dos... Am venit
	      numaidecât după Zaharia. N-am avut curaj să dau ochii cu
	      el, măcar că nu crede... Am auzit tot, tot, tot. Sunt
	      nenorocită, Fănică... Când a plecat Ghiţă, l-am chemat
	      dincolo <stage>(Tipătescu înţelege)</stage>, i-am spus
	      tot: numai el ne poate scăpa.</p>
	  </sp>
	  <sp>

	    <speaker>	    TIPĂTESCU</speaker>

	    <p>De unde aflaseşi?</p>
	  </sp>
	  <sp>
	    <speaker>ZOE</speaker>

	    <p>Eu am ştiut numaidecât după Zaharia... Uite!... <stage>(îi dă
	      o scrisoare. Scena aceasta se face cu multă
	      nervozitate.)</stage></p>

	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(citind)</p></stage>

	    <p>"Stimabilă doamnă, la redacţia noastră se află un
	      document iscălit de amabilul nostru prefect şi adresat
	      d-voastre. Acest document vi s-ar putea ceda în schimbul
	      unui sprijin pe lângă amabilul în cestiune. Binevoiţi
	      dar a trece îndată pe la biuroul nostru, spre a regula
	      această afacere într-un chip mulţumitor pentru amândouă
	      părţile..." - <stage>(cu desperare.)</stage> Cum? Cum?
	      Când ai pierdut biletul, Zoe?
	    </p>
	  </sp>
	  <sp>
	    <speaker>	    ZOE</speaker>
	    <stage>	    <p>(înecată)</p>
	    </stage>

	    <p>Nu ştiu... alaltăieri sera, când am plecat de la tine,
	      îl aveam; când am ajuns acasă, nu ştiu dacă-l mai aveam;
	      poate să fi scos batista pe drum şi mi-a căzut
	      scrisoarea: le aveam tot într-un buzunar!
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>A! Ce nenorocire!</p>
	  </sp>

	  <sp>
	    <speaker>	    ZOE</speaker>

	    <p>M-am dus la Caţavencu... de la el veneam acuma. Mi-a
	      propus să-mi dea înapoi scrisoarea, cu condiţie să-i
	      asigurăm alegerea. Aminteri, publică scrisoarea
	      poimâine...
	    </p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(în prada agitaţiei)</p></stage>

	    <p>Lupta este desperată. Vrea să ne omoare, trebuie să-l
	      omorâm!... Şi nu mai vine Ghiţă...
	    </p>
	  </sp>
	  <sp>
	    <speaker>	    ZOE</speaker>

	    <p>Pe Ghiţă l-am trimes eu la Caţavencu, să-i cumpere
	      scrisoarea cu orice preţ.</p>
	  </sp>
	  <sp>
	    <speaker>	    TIPĂTESCU</speaker>

	    <p>Care va să zică Ghiţă e acolo?</p>
	  </sp>
	  <sp>
	    <speaker>	    ZOE</speaker>

	    <p>Desigur. <stage>(se aude zgomot.)</stage></p>
	  </sp>
	  <sp>
	    <speaker>	    TIPĂTESCU</speaker>

	    <p>El trebuie să fie... <stage>(se răpede la uşa din fund,
		o deschide şi se trage iute înapoi.)</stage> A!
	      Ascunde-te... degrabă. <stage>(o duce repede şi ies
		amândoi prin stânga.)</stage></p>

	  </sp>
	</div>

	<div type="scene">
	  <head>Scena VI</head>

	  <stage>FARFURIDI, BRÂNZOVENESCU, intrând misterios din fund;
	    apoi TIPĂTESCU din stânga</stage>

	  <sp>    
	    <speaker>BRÂNZOVENESCU</speaker>

	    <p>Poate să nu fie tocmai aşa; poate că e o manoperă... o
	      manoperă grosolană, ca să intimideze pe câţiva
	      nehotărâţi...</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(cu intenţie fină)</p></stage>

	    <p>Pe venerabilul d. Trahanache l-am văzut intrând la
	      Caţavencu, astăzi pe la zece, când mă duceam în târg...
	      Eu, am n-am să-ntâlnesc pe cineva, la zece fix mă duc la
	      târg...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Ei!</p>
	  </sp>
	  <sp>
	    <speaker>	    FARFURIDI</speaker>

	    <p>Pe respectabila madam Trahanache am văzut-o ieşind de
	      la Caţavencu tot astăzi pe la unsprezece, când
	      mă-ntorceam din târg... Eu, am n-am clienţi acasă, la
	      unsprezece fix mă-ntorc din târg...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Nu-nţeleg.</p>
	  </sp>
	  <sp>
	    <speaker>	    FARFURIDI</speaker>

	    <p>Cum nu-nţelegi? La unsprezece fix...
	    </p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Nu frate, nu-nţeleg daraverile astea cu opoziţia! Tu ai
	      văzut pe Trahanache întâi, pe urmă pe madam Trahanache,
	      şi eu adineaori am văzut pe poliţaiul, pe Ghiţă, intrând
	      la Caţavencu...
	    </p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(cu intenţie) </p></stage>
	  </sp>
	  <sp>
	    <speaker>	    BRÂNZOVENESCU</speaker>
	    <stage>	    <p>(cu îndoială)</p></stage>

	    <p>Să fie trădare la mijloc? 'Ai?</p>
	  </sp>
	  <sp>
	    <speaker>	    FARFURIDI</speaker>

	    <p>Eu merg şi mai departe şi zic: trădare să fie, dacă o
	      cer interesele partidului, dar s-o ştim şi noi!...
	    </p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Prefectul trebuie să ne dea cheia comediei ăştia...
	      Iacătă-l...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(venind din stânga turburat şi dându-şi
		aer silit de degajare)</p></stage>

	    <p>Salutare, salutare, stimabile!</p>
	  </sp>
	  <sp>
	    <speaker>	    BRÂNZOVENESCU</speaker>
	    <stage>	    <p>(aparte)</p>
	    </stage>
	    <p>E galben!
	    </p>

	  </sp>
	  <sp>
	    <speaker>	    FARFURIDI</speaker>
	    <stage>	    <p>(aparte)</p></stage>

	    <p>Ce roşu s-a făcut. <stage>(tare.)</stage> Salutare,
	      salutare, onorabile...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(oferindu-le locuri)</p></stage>

	    <p>Ia poftiţi, ia poftiţi, mă rog.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Mulţumim, mulţumim, stimabile, dar ne cam grăbim: sunt
	      douăsprece trecute.
	    </p>
	  </sp>
	  <sp>
	    <speaker>	    FARFURIDI</speaker>

	    <p>Şi eu, am n-am înfăţişare, la douăsprece trecute fix mă
	      duc la tribunal...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Uite de ce e vorba, stimabile, să fim scurţi. Prin
	      târg... se spune...
	    </p>
	  </sp>
	  <sp>
	    <speaker>	    FARFURIDI</speaker>

	    <p>Adică, dă-mi voie, să fim expliciţi; mie îmi place să
	      pun punctele pe i... Se aude...
	    </p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Se aude... cum că partidul nostru dă la colegiul II
	      ajutor lui Caţavencu...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(mişcat)</p></stage>

	    <p>Care partid? Care Caţavencu?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Cum care partid?</p>
	  </sp>
	  <sp>
	    <speaker>	    FARFURIDI</speaker>

	    <p>Adică partidul nostru: madam Trahanache, dumneata,
	      nenea Zaharia, noi şi ai noştri... să ducem pe braţe pe
	      d. Caţavencu.</p>
	  </sp>
	  <sp>
	    <speaker>	    TIPĂTESCU</speaker>

	    <p>Şi cine spune asta? <stage>(râde silit.)</stage></p>
	  </sp>
	  <sp>

	    <speaker>	    BRÂNZOVENESCU</speaker>

	    <p>Nu râde, stimabile, nu râde; a început să se
	      vorbească...</p>
	  </sp>
	  <sp>
	    <speaker>	    FARFURIDI</speaker>

	    <p>Şi de!... Ce să zicem! Lumea are pentru ce să intre la
	      bănuieli.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>D. Trahanache la vizită la d. Caţavencu...</p>
	  </sp>
	  <sp>
	    <speaker>	    TIPĂTESCU</speaker>

	    <p>Ei?</p>
	  </sp>
	  <sp>
	    <speaker>	    FARFURIDI</speaker>

	    <p>Madam Trahanache la vizită la d. Caţavencu...</p>
	  </sp>
	  <sp>
	    <speaker>	    TIPĂTESCU</speaker>

	    <p>Ei?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>D. Ghiţă poliţaiul la vizită la d. Caţavencu...
	    </p>
	  </sp>
	  <sp>
	    <speaker>	    FARFURIDI</speaker>

	    <p>De unde şi până unde?
	    </p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Noi, ce să zicem - ne temem de ce spune lumea...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(nervos)</p></stage>

	    <p>Ei, ce spune lumea?</p>
	  </sp>
	  <sp>
	    <speaker>	    FARFURIDI</speaker>

	    <p>Vrei să vorbesc curat şi desluşit, stimabile? Ne temem
	      de trădare... Na!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(după ce s-a întors când la unul când
		la altul, supărat cătră Farfuridi)</p></stage>

	    <p>Amice, d-le Farfuride, nu ţi se pare d-tale că te faci
	      mai catolic decât Papa?</p>
	  </sp>
	  <sp>
	    <speaker>	    FARFURIDI</speaker>

	    <p>Da, când e vorba de prinţipuri, stimabile, da, mă faci,
	      adică nu, nu mă fac, sunt când e vorba de asta, sunt mai
	      catolic decât Papa...
	    </p>
	  </sp>
	  <sp>
	    <speaker>TIPĂTESCU</speaker>
	    <stage>	    <p>(supărat)</p></stage>

	    <p>Domnilor, nu primesc acasă la mine astfel de
	      observaţii, pe care, daţi-mi voie să vă spui, le
	      consider ca nişte insulte...</p>
	  </sp>
	  <sp>
	    <speaker>	    FARFURIDI</speaker>

	    <p>Să nu ne iuţim, stimabile...</p>
	  </sp>
	  <sp>
	    <speaker>	    TIPĂTESCU</speaker>

	    <p>Cum să nu mă iuţesc, onorabile? D-voastră veniţi la
	      mine acasă, la mine, care mi-am sacrificat cariera şi am
	      rămas între d-voastră, ca să vă organizez partidul -căci
	      fără mine, trebuie să mărturisiţi, că d-voastră n-aţi fi
	      putut niciodată să fiţi un partid &#8212; d-voastră veniţi la
	      mine acasă să mă numiţi pe faţă trădător... A! asta nu
	      pot să v-o permit...</p>
	  </sp>
	  <sp>
	    <speaker>	    BRÂNZOVENESCU</speaker>
	    <stage>	    <p>(scoţând o hârtie din
		buzunar)</p></stage>

	    <p>Mă rog, iată ce se împarte acum prin târg, din partea
	      lui d. Caţavencu... E tipărit, stimabile!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(mişcat, îi smulge hârtia)</p></stage>

	    <p>Tipărit?
	    </p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(smulgându-i-o el)</p></stage>

	    <p>Da, tipărit, dă-mi voie... <stage>(citeşte.)</stage>
	      "Dăm ca pozitivă ştirea cum că desigur candidatura
	      amicului nostru politic d. <emph>Caţavencu</emph>,
	      prezidentul grupului independent, este pusă la adăpost
	      de orice loviri din partea administraţiei. <emph>Din
		contra</emph>, avem cuvinte <emph>puternice</emph>
	      pentru a crede că <emph>atât</emph> bătrânul şi
	      venerabilul d. Trahanache, prezidentul Comitetului
	      electoral, cât şi <emph>junele şi onorabilul</emph>
	      nostru prefect, ar fi convinşi <emph>în fine</emph> că
	      în împrejurările prin care trece ţara, judeţul nostru nu
	      poate fi mai bine reprezentat decât de un bărbat
	      independent ca amicul nostru d.
	      <emph>Ca-ţa-ven-cu</emph>... D. Caţavencu va lua
	      cuvântul la întrunirea de deseară... Comitetul grupului
	      independent." <stage>(vorbit.)</stage>... Aud?
	    </p>
	  </sp>
	  <sp>
	    <speaker>TIPĂTESCU</speaker>
	    <stage><p>(aparte)</p></stage>

	    <p>Nu mai rămâne nici o clipă de pierdut.<stage>
		(tare.)</stage> Domnilor, vă rog, nişte afaceri
	      importante mă cheamă numaidecât la telegraf... Mă
	      scuzaţi... dar... <stage>(merge la o masă şi trage
		clopoţelul, apoi iese în fund.)</stage>
	    </p>
	  </sp>
	  <sp>
	    <speaker>BRÂNZOVENESCU</speaker>
	    <p>Aşa scurt?</p>
	  </sp>
	  <sp>
	    <speaker>FARFURIDI</speaker>

	    <p>Adică, cum am zice, poftiţi pe uşe afară... Bine?</p>
	  </sp>
	  <sp>
	    <speaker>TIPĂTESCU</speaker>
	    <stage><p>(apare în fund cu un fecior)</p></stage>

	    <p>Unde e Ghiţă?</p>
	  </sp>

	  <sp>
	    <speaker>FECIORUL</speaker>

	    <p>L-am căutat în tot târgul, coane Fănică, nu e.
	      <stage>(vorbesc încet în fund.)</stage></p>
	  </sp>
	  <sp>
	    <speaker>	    BRÂNZOVENESCU</speaker>
	    <stage>	    <p>(care a vorbit încet cu
		Farfuridi)</p></stage>

	    <p>'Aide la Trahanache... Aici am aflat tot...
	      'Aide...</p>
	  </sp>
	  <sp>
	    <speaker>	    FARFURIDI</speaker>

	    <p>Brânzovenescule, mi-e frică de trădare... Câte ceasuri
	      sunt?
	    </p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Douăsprece trecute...</p>
	  </sp>
	  <sp>
	    <speaker>	    FARFURIDI</speaker>

	    <p>Douăsprece trecute?... Eu, la douăsprece trecute
	      fix...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(coborând între ei) </p></stage>
	    <p>Astfel dar, d-lor...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Ne ducem, ne ducem, stimabile, nu voim să facem
	      deranj...</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(grav)</p></stage>

	    <p>Ne ducem, dar gândeşte-te stimabile, că suntem membrii
	      aceluiaşi partid... Cum ziceam adineaori amicului
	      Brânzovenescu: trădare să fie <stage>(cu oarecare
		emoţie)</stage> dacă cer interesele partidului, dar
	      s-o ştim şi noi... De aceea eu totdeauna am repetat cu
	      străbunii noştri, cu Mihai Bravul şi Ştefan cel Mare:
	      iubesc trădarea <stage>(cu intenţie)</stage>, dar urăsc
	      pe trădători... <stage>(schimbând tonul, cu
		dezinvoltură.)</stage> Salutare, salutare,
	      stimabile!...</p>
	  </sp>
	  <sp>
	    <speaker>	    BRÂNZOVENESCU</speaker>
	    <stage>	    <p>(asemenea)</p></stage>

	    <p>Salutare!...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(închizând uşa după ei, grozav de
		plictisit)</p></stage>

	    <p>A! <stage>(coboară.)</stage></p>
	  </sp>
	</div>


	<div type="scene">
	  <head>Scena VII</head>
	  <stage><p>TIPĂTESCU, ZOE apoi CETĂŢEANUL
	      TURMENTAT</p></stage>
	  <sp>
	    <speaker>	    ZOE</speaker>
	    <stage>	    <p>(ieşind din stânga repede)</p></stage>

	    <p>S-a dus?... Ai văzut, Fănică? Ai auzit? Şi Ghiţă nu mai
	      vine... Fănică, Fănică, ne ameninţă o nenorocire
	      grozavă...</p>
	  </sp>
	  <sp>
	    <speaker>	    TIPĂTESCU</speaker>

	    <p>Taci! Vine cineva. E Ghiţă desigur. <stage>(se repede
		la uşa din fund prin care apare Cetăţeanul
		turmentat.)</stage></p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(şovăind)</p></stage>

	    <p>Sluga! <stage>(în tot jocul sughite şi
		şovăie.)</stage></p>
	  </sp>
	  <sp>
	    <speaker>	    ZOE</speaker>

	    <p>Cine e ăsta?
	    </p>
	  </sp>
	  <sp>
	    <speaker>	    TIPĂTESCU</speaker>

	    <p>Ce pofteşti d-ta?</p>
	  </sp>
	  <sp>
	    <speaker>	    CETĂŢEANUL</speaker>

	    <p>Eu?... <stage>(sughite.)</stage> Eu sunt
	      alegător...</p>
	  </sp>
	  <sp>

	    <speaker>	    TIPĂTESCU</speaker>
	    <stage>	    <p>(nervos)</p></stage>

	    <p>Cum te cheamă?</p>
	  </sp>
	  <sp>

	    <speaker>	    CETĂŢEANUL</speaker>

	    <p>Cum mă cheamă? Ce trebuie să spui cum mă cheamă...
	      vorba e, sunt alegător? <stage>(şovăie.)</stage>
	    </p>
	  </sp>
	  <sp>
	    <speaker>	    ZOE</speaker>

	    <p>E turmentat?</p>
	  </sp>
	  <sp>
	    <speaker>	    TIPĂTESCU</speaker>

	    <p>Dracul să-l ia! Nu e nimeni afară: lasă să-mi intre
	      aici toţi nebunii, toţi beţivii... 'Aide, ieşi!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Nu sunt turmentat... <stage>(zâmbind)</stage> coană
	      Joiţico... Las' că ne cunoaştem... Mă cunoaşte conul
	      Zaharia de la 11 fevruarie... Nu e vorba, ţinem de d.
	      Nae Caţavencu... e din Soţietate... dar vorba e, eu
	      alegător... eu... <stage>(sughite)</stage> apropritar,
	      eu pentru cine votez? <stage>(sughite)</stage> D-aia am
	      venit. <stage>(şovăie.)</stage></p>
	  </sp>
	  <sp>
	    <speaker>	    ZOE</speaker>

	    <p>Trimite-l, Fănică, dă-i drumul... e ameţit de
	      tot...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(luându-l cu binişorul)</p></stage>

	    <p>Fii bun, cetăţene, du-te. Aldată mai vorbim.</p>
	  </sp>
	  <sp>
	    <speaker>	    CETĂŢEANUL</speaker>

	    <p>Dar ce să vorbim aldată?</p>
	  </sp>
	  <sp>
	    <speaker>	    ZOE</speaker>

	    <p>A!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Acu ce treabă avem?... Nu vă uitaţi la mine că sunt aşa
	      de... Am făcut-o de oaie de tot. Să vezi d-ta cum de a
	      devenit la băutură... <stage>(sughite)</stage> că a fost lată de
	      tot...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(necăjit) </p></stage>
	    <p>Fii bun, omule, şi-nţelege. <stage>(vrea să-l
		apuce.)</stage></p>
	  </sp>
	  <sp>
	    <speaker>	    CETĂŢEANUL</speaker>

	    <p>Eu am găsit <stage>(sughite)</stage> o scrisoare...</p>
	  </sp>
	  <sp>

	    <speaker>	    TIPĂTESCU şi ZOE</speaker>

	    <p>O scrisoare!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Da. <stage>(cătră Tip[ătescu].)</stage> A d-tale cătră
	      coana Joiţica... Am găsit-o alaltăieri seara pe drum,
	      când ieşeam de la întrunire... Fă-ţi idee
	      <stage>(sughiţă)</stage> de alaltăieri seara până
	      azi-dimineaţă s-o duci într-un chef!...</p>
	  </sp>

	  <sp>
	    <speaker>	    TIPĂTESCU</speaker>
	    <stage>	    <p>(răpezindu-se şi apucându-l cu amândouă
		mâinile de gât)</p></stage>

	    <p>Mizerabile!
	    </p>
	  </sp>
	  <sp>
	    <speaker>	    CETĂŢEANUL</speaker>

	    <p>Nu mă zgudui <stage>(sughite)</stage> că ameţesc...</p>
	  </sp>
	  <sp>

	    <speaker>	    ZOE</speaker>

	    <p>Lasă-l, Fănică, să vedem.</p>
	  </sp>
	  <sp>
	    <speaker>	    CETĂŢEANUL</speaker>

	    <p>Lăsaţi-mă să vedeţi. Când am găsit-o, de curiozitate am
	      deschis-o şi m-am dus subt un felinar, s-o citesc.
	      N-apucasem s-o isprăvesc bine... şi haţ! Pe la spate, d.
	      Caţavencu dă să mi-o ia.</p>
	  </sp>
	  <sp>
	    <speaker>	    TIPĂTESCU</speaker>

	    <p>Şi <stage>(desperat)</stage> ţi-a luat-o?</p>
	  </sp>
	  <sp>
	    <speaker>	    ZOE</speaker>
	    <stage>	    <p>(acelaşi joc)</p></stage>

	    <p>Ţi-a luat-o?</p>
	  </sp>
	  <sp>
	    <speaker>	    CETĂŢEANUL</speaker>

	    <p>Aş! Am băgat-o în buzunar. Zice d. Nae: "Aşa? Faci
	      parte din Soţietatea noastră şi primeşti scrisori de la
	      prefectul, cetăţene, bravos!" - Zic:
	      <stage>(sughite)</stage> Aş! De la prefectul! - Zice:
	      "I-am cunoscut slova... Ia arată-mi-o. -Doamne păzeşte!"
	      Ba că dă-mi-o, ba că nu ţi-o dau, din vorbă-n vorbă,
	      tura-vura, ne-am abătut pe la o ţuică...
	      una-două-trei... pe urmă dă-i cu bere, dă-i cu vin, dă-i
	      cu vin, dă-i cu bere... A făcut cinste d. Nae... l-am
	      băut... oo! L-am băut!</p>
	  </sp>
	  <sp>

	    <speaker>	    ZOE</speaker>

	    <p>Dar scrisoarea?</p>
	  </sp>
	  <sp>
	    <speaker>	    TIPĂTESCU</speaker>

	    <p>Scrisoarea <stage>(se repede la el strigând)</stage>,
	      unde e scrisoarea?</p>
	  </sp>

	  <sp>
	    <speaker>	    CETĂŢEANUL</speaker>

	    <p>Nu striga <stage>(sughite)</stage> că ameţesc!... O am
	      la mine scrisoarea. <stage>(amândoi îl ascultă şi-l
		privesc cu îndoială şi nerăbdare nervoasă.)</stage>
	      Da.</p>
	  </sp>
	  <sp>
	    <speaker>	    ZOE şi TIPĂTESCU</speaker>

	    <p>S-ar putea!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Da... o am la mine. <stage>(căutându-se prin
		buzunare)</stage>. Ehei! D. Nae zicea că-mi dă zece
	      poli pe ea; zic: nu trebuie, onorabile, parale... slava
	      Domnului... apropitar sunt <stage>(sughite)</stage>,
	      alegător... <stage>(sughite şi se caută mereu.)</stage>
	      Vorba e... eu <stage>(sughite)</stage>, eu pentru cine
	      votez? <stage>(se opreşte din căutat şi cu
		simplicitate.)</stage> Am pierdut-o! <stage>(se mai
		caută, apoi cu hotărâre.)</stage> Am pierdut-o!</p>
	  </sp>
	  <sp>
	    <speaker>	    TIPĂTESCU</speaker>

	    <p>A!</p>
	  </sp>
	  <sp>
	    <speaker>	    ZOE</speaker>

	    <p>Ţi-a furat-o Caţavencu!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Adică d. Nae. Se prea poate... că am şi dormit... Vezi
	      d-ta <stage>(Zoe şi Tipătescu îşi frâng mâinile)</stage> fă-ţi
	      idee... dă-i cu bere... dă-i cu vin... dă-i cu vin...
	      dă-i cu...</p>
	  </sp>

	  <sp>

	    <speaker>TIPĂTESCU</speaker>

	    <stage>	    <p>(apucându-l şi zguduindu-l)</p></stage>

	    <p>Mizerabile! Ce ai făcut?</p>
	  </sp>

	  <sp>
	    <speaker>	    CETĂŢEANUL</speaker>
	    <stage>	    <p>(căzând pe un scaun)</p></stage>

	    <p>Nu mă zgudui!</p>

	  </sp>

	</div>

	<div type="scene">
	  <head>Scena VIII</head>

	  <stage><p>ACEIAŞI - GHIŢĂ PRISTANDA</p></stage>
	  <sp>

	    <speaker>PRISTANDA</speaker>
	    <stage><p>(intră gâfâind într-un suflet, prin
		fund)</p></stage>

	    <p>Coane Fănică! Coană Joiţico!</p>
	  </sp>
	  <sp>
	    <speaker>TIPĂTESCU şi ZOE</speaker>

	    <p>Ghiţă!</p>
	  </sp>
	  <sp>
	    <speaker>	    PRISTANDA</speaker>

	    <p>Vine! Vine conul Zaharia!</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(pufnind) </p></stage>

	    <p>Conul Zaharia?... Nu mai spune <stage>(sughite)</stage>
	      că ameţesc...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(lui Pristanda, arătând pe Cetăţeanul
		turmentat)</p></stage>

	    <p>Ia-l pe nenorocitul ăsta, şi...</p>
	  </sp>
	  <sp>
	    <speaker>	    ZOE</speaker>

	    <p>Şi dă-i drumul prin dos, pe scara a mică.
	    </p>
	  </sp>
	  <sp>
	    <speaker>PRISTANDA</speaker>
	    <stage>	    <p>(ridicând pe Cetăţeanul
		turmentat)</p></stage>

	    <p>'Aide, cetăţene! <stage>(îl împinge spre
		dreapta.)</stage></p>
	  </sp>
	  <sp>
	    <speaker>CETĂŢEANUL</speaker>

	    <p>Nu mă-mpinge <stage>(sughite)</stage> că ameţesc.</p>
	  </sp>
	  <sp>
	    <speaker>PRISTANDA</speaker>
	    <stage>	    <p>(acelaşi joc)</p></stage>

	    <p>'Aide!</p>
	  </sp>
	  <sp>
	    <speaker>CETĂŢEANUL</speaker>

	    <p>Vorba e... eu pentru cine votez?...</p>
	  </sp>
	  <sp>
	    <speaker>PRISTANDA</speaker>

	    <p>'Aide!</p>
	  </sp>
	  <sp>
	    <speaker>CETĂŢEANUL</speaker>

	    <p>Nu mă-mpinge <stage>(sughite)</stage> că ameţesc.
	      <stage>(iese, împins de Pristanda.)</stage></p>

	  </sp>
	</div>

	<div type="scene">
	  <head>Scena IX</head>
	  <stage><p>ZOE, TIPĂTESCU, apoi GHIŢĂ PRISTANDA şi
	      TRAHANACHE</p></stage>
	  <sp>
	    <speaker>TIPĂTESCU</speaker>
	    <stage>	    <p>(răpede Zoii)</p></stage>

	    <p>De Zaharia nu avem teamă: ştie tot, dar nu crede
	      nimica... N-ai auzit?</p>
	  </sp>
	  <sp>
	    <speaker>	    ZOE</speaker>

	    <p>Fănică! Fănică! <stage>(Ghiţă intră din
		dreapta.)</stage> Ce-ai făcut, Ghiţă? Ai fost la
	      Caţavencu?</p>
	  </sp>
	  <sp>
	    <speaker>	    PRISTANDA</speaker>

	    <p>Am fost, coană Joiţico... Se lasă greu, greu de tot:
	      ori o mie de poli, ori deputăţia...</p>
	  </sp>
	  <sp>
	    <speaker>	    TIPĂTESCU</speaker>

	    <p>Trebuie să punem mâna pe el. <stage>(hotărât.)</stage>
	      Du-te Ghiţă, ia jandarmi... viu ori mort, trebuie să
	      mi-l aduci la poliţie, acuma într-un moment...
	    </p>
	  </sp>
	  <sp>
	    <speaker>	    ZOE</speaker>

	    <p>Fănică!...</p>
	  </sp>
	  <sp>
	    <speaker>	    TIPĂTESCU</speaker>

	    <p>Du-te.</p>
	  </sp>
	  <sp>
	    <speaker>	    PRISTANDA</speaker>

	    <p>Ascult! <stage>(vrea să pornească spre fund, în
		momentul acesta intră Trahanache cu aerul
		triumfător.)</stage></p>
	  </sp>
	  <sp>
	    <speaker>	    TRAHANACHE</speaker>

	    <p>L-am prins cu alta mai boacănă!</p>
	  </sp>
	  <sp>
	    <speaker>ZOE</speaker>
	    <stage>	    <p>(începând să se jelească şi căzându-i
		ca leşinată în braţe) </p></stage>
	    <p>Nene! Nene!</p>
	  </sp>
	  <sp>
	    <speaker>	    TRAHANACHE</speaker>

	    <p>Joiţico! <stage>(către Tip[ătescu].)</stage> A
	      aflat?</p>
	  </sp>
	  <sp>
	    <speaker>	    TIPĂTESCU</speaker>

	    <p>Ştie tot!</p>
	  </sp>
	  <sp>
	    <speaker>	    TRAHANACHE</speaker>

	    <stage>	    <p>(îngrijind-o, după ce a pus-o cu
		ajutorul lui Pristanda pe fotoliu)</p></stage>
	    <p>Bine, omule, nu ţi-am zis să nu-i spui? O ştiam eu cât
	      e de simţitoare! Iaca vezi! <stage>(toţi o
		îngrijesc.)</stage> Ei! Ţi-am spus că l-am prins pe
	      onorabilul cu alta mai boacănă... Ghiţă, iute un pahar
	      cu apă. <stage>(Ghiţă iese în stânga.)</stage></p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(bătând în palmele Zoii) </p></stage>
	    <p>Care onorabil?</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(acelaşi joc)</p></stage>

	    <p>Ei, ai puţină răbdare... Caţavencu, de...</p>
	  </sp>
	  <sp>
	    <speaker>	    TIPĂTESCU</speaker>

	    <p>Cu ce alta?</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(bătând cu putere în palmele
		Joichiţii)</p></stage>

	    <p>Cu altă plastrografie... Ce plastograf!
	    </p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(care a venit cu paharul cu
		apă)</p></stage>

	    <p>Curat plastograf!</p>


	  </sp>
	  <stage><p>(Cortina cade)</p></stage>
	</div>

      </div>



      <div type="act">
	<head>Actul II</head>
	<stage><p>(Acelaşi salon)</p></stage>

	<div type="scene">
	  <head>Scena I</head>
	  <stage><p>TRAHANACHE, FARFURIDI şi BRÂNZOVENESCU (stau
	      împrejurul unei mese rotunde, studiind listele
	      electorale; fiecare are câte un creion colorat în mână)
	    </p></stage>
	  <sp>
	    <speaker>BRÂNZOVENESCU</speaker>

	    <p>Şaizeci şi nouă cu roşu, buni,... unsprece cu albastru... ai lor...</p>
	  </sp>
	  <sp>
	    <speaker>	    FARFURIDI</speaker>

	    <p>Doisprezece...</p>
	  </sp>
	  <sp>
	    <speaker>	    TRAHANACHE</speaker>

	    <p>Ai puţintică răbdare... unu, doi, cinci... şapte... zece... unsprezece.</p>
	  </sp>


	  <sp>
	    <speaker>	    FARFURIDI</speaker>

	    <p>Doisprezece...</p>
	  </sp>


	  <sp>
	    <speaker>	    TRAHANACHE</speaker>

	    <p>Cu Ienache Siripeanu.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Nici nu mai are drept de vot, de cât şi-a măritat fata... Nu i-a dat
casele de zestre? Ei? Dacă votează, merge la puşcărie onorabilul.</p>
	  </sp>
	  <sp>
	    <speaker>	    TRAHANACHE</speaker>

	    <p>Ai puţintică răbdare... Da' dacă-l putem aduce să voteze cu noi?</p>
	  </sp>
	  <sp>
	    <speaker>	    FARFURIDI</speaker>

	    <p>Altă vorbă... Să voteze cu noi, e uşor; are procesul cu epitropia
bisericii, săptămâna viitoare... dar să voteze cu noi? Adică cum să
voteze cu noi?...</p>
	  </sp>
	  <sp>

	    <speaker>	    BRÂNZOVENESCU</speaker>
	    <p>Adică cum să voteze cu noi?</p>

	  </sp>
	  <sp>

	    <speaker>	   TRAHANACHE</speaker>

	    <p>Să voteze cu noi.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Nu pricepi, neică Zahario, vorba noastră? Adică "noi", partidul nostru,
pentru cine votăm noi, pentru cine lucram noi? Noi încă nu ştim...</p>
	  </sp>
	  <sp>

	    <speaker>	    TRAHANACHE</speaker>
	    <p>Mă rog, aveţi puţintică...</p>
	  </sp>
	  <sp>
	    <speaker>	    FARFURIDI</speaker>

	    <p>Nu ştim...</p>
	  </sp>
	  <sp>

	    <speaker>	    TRAHANACHE</speaker>
	    <p>Mă rog, aveţi...</p>
	  </sp>
	  <sp>
	    <speaker>	    FARFURIDI</speaker>

	    <p>Ba eu merg şi mai departe şi zic, cum ziceam lui amicul meu
Brânzovenescu: mă tem de trădare...</p>
	  </sp>
	  <sp>
	    <speaker>	    TRAHANACHE</speaker>

	    <p>Cum de trădare?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>De-aia noi astăzi când am mirosit ceva cumva...</p>
	  </sp>
	  <sp>
	    <speaker>	    FARFURIDI</speaker>

	    <p>Ceva cumva...</p>
	  </sp>
	  <sp>
	    <speaker>	    TRAHANACHE</speaker>

	    <p>Ceva cumva?</p>
	  </sp>
	  <sp>

	    <speaker>	    BRÂNZOVENESCU</speaker>

	    <p>Dacă e ceva la mijloc...</p>
	  </sp>
	  <sp>
	    <speaker>	    FARFURIDI</speaker>

	    <p>Ceva la mijloc...</p>
	  </sp>
	  <sp>
	    <speaker>	    TRAHANACHE</speaker>

	    <p>Ceva la mijloc?</p>
	  </sp>
	  <sp>
	    <speaker>	    FARFURIDI</speaker>

	    <p>Da, aşa, dacă e trădare, adică dacă o cer interesele partidului, fie.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Dar cel puţin s-o ştim şi noi! (<stage>Trahanache vrea să-i întrerupă, fără să
izbutească.</stage>)</p>
	  </sp>
	  <sp>
	    <speaker>	    FARFURIDI</speaker>

	    <p>Pentru că eu am zis-o cu străbunii noştri, cu Mircea cel Bătrân şi cu
Vlad Ţepeş, neică Zahario: îmi place trădarea, dar...</p>
	  </sp>
	  <sp>
	    <speaker>	    TRAHANACHE</speaker>

	    <p>Mă rog, ai puţintică...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Ce răbdare, neică Zahario! Nu mai e vreme de aşa lucru. Astă-seară e
întrunire?</p>
	  </sp>
	  <sp>
	    <speaker>	    FARFURIDI</speaker>

	    <p>Mâine începe alegerea?</p>
	  </sp>
	  <sp>
	    <speaker>	    TRAHANACHE</speaker>

	    <p>Da...</p>
	  </sp>
	  <sp>

	    <speaker>	    FARFURIDI</speaker>

	    <p>Ei! Pentru cine votăm?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Pentru cine votăm?</p>
	  </sp>
	  <sp>
	    <speaker>	    TRAHANACHE</speaker>

	    <p>Aveţi puţintică răbdare! Pentru cine aţi mai votat şi până acuma?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Nu înţeleg.</p>
	  </sp>
	  <sp>
	    <speaker>	    FARFURIDI</speaker>

	    <p>Nici eu.</p>
	  </sp>
	  <sp>
	    <speaker>	    TRAHANACHE</speaker>

	    <p>Mă rog, ia să ne tălmăcim noi puţintel...</p>
	  </sp>
	  <sp>
	    <speaker>	    FARFURIDI</speaker>

	    <p>Să ne tălmăcim, da, să ne tălmăcim, asta o cerem şi noi.</p>
	  </sp>
	  <sp>
	    <speaker>	    TRAHANACHE</speaker>

	    <p>Ce sunteţi d-voastră, mă rog? Vagabonţi de pe uliţă? Nu... Zavragii?
Nu... Căuzaşi? Nu... D-voastră, adică noi, suntem cetăţeni, domnule,
suntem onorabili... Mai ales noi trei suntem stâlpii puterii:
proprietari, membrii Comitetului permanent, ai Comitetului electoral, ai
Comitetului şcolar, ai Comitetului pentru statua lui Traian, ai
Comiţiului agricol şi eţetera. Noi votăm pentru candidatul pe care-l
pune pe tapet partidul întreg... pentru că de la partidul întreg atârnă
binele ţării şi de la binele ţării atârnă binele nostru...
</p>
	  </sp>
	  <sp>
	    <speaker>	    BRÂNZOVENESCU</speaker>
	    <p>Aşa e...</p>
	  </sp>
	  <sp>
	    <speaker>	    FARFURIDI</speaker>

	    <p>Aşa e, dar...</p>
	  </sp>
	  <sp>
	    <speaker>	    TRAHANACHE</speaker>

	    <p>Dar ce? Numele candidatului poate să fie al meu, al d-tale, ori al
d-sale, după cum cer enteresurile partidului. Din moment în moment
aşteptăm să-l ştim... Prefectul trebuie să vie; nu-l aşteptăm să vie de
la telegraf? Ei? Nu bate telegraful?... Bate; ce treabă alta are? Poate
că acuma când noi vorbim, poate să fi şi sosit numele... pe sârmă,
stimabile... Da, pe sârmă, ce crezi d-ta?
</p>
	  </sp>
	  <sp>
	    <speaker>	    FARFURIDI</speaker>

	    <p>Toate bune şi frumoase cum le tălmăceşti d-ta, neică Zahario, dar
nouă... nouă ni e frică de trădare...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Nu din partea d-tale...</p>
	  </sp>
	  <sp>
	    <speaker>	    FARFURIDI</speaker>

	    <p>Nu din a d-tale...</p>
	  </sp>
	  <sp>
	    <speaker>	    TRAHANACHE</speaker>

	    <p>Da' din a cui?</p>
	  </sp>
	  <sp>
	    <speaker>	    FARFURIDI</speaker>

	    <p>Din a cui, din a cui? Ştii d-ta din a cui...</p>
	  </sp>
	  <sp>
	    <speaker>	    TRAHANACHE</speaker>

	    <p>Să n-am parte de Joiţica, dacă ştiu.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Ei, stimabile, prea te faci chinez, dă-mi voie...</p>

	  </sp>
	  <sp>
	    <speaker>	    FARFURIDI</speaker>

	    <p>Ştii ce, venerabile neică Zahario, ia să dăm noi mai bine cărţile pe faţă.</p>
	  </sp>
	  <sp>
	    <speaker>	    TRAHANACHE</speaker>
	    <p>Dă-le, neică, să vedem.</p>
	  </sp>
	  <sp>
	    <speaker>	    FARFURIDI</speaker>

	    <p>Ţi-am spus că mi-e frică de trădare... Ei?</p>
	  </sp>
	  <sp>
	    <speaker>BRÂNZOVENESCU</speaker>

	    <p>Ei?</p>
	  </sp>
	  <sp>
	    <speaker>TRAHANACHE</speaker>

	    <p>Ei?</p>
	  </sp>
	  <sp>
	    <speaker>FARFURIDI</speaker>

	    <p>Ei? Ni-e frică din partea amicului.</p>
	  </sp>
	  <sp>
	    
	    <speaker>TRAHANACHE</speaker>

	    <p>Care amic?</p>
	  </sp>
	  <sp>
	    <speaker>BRÂNZOVENESCU</speaker>

	    <p>Care amic, care amic? Ştii d-ta...</p>
	  </sp>
	  <sp>
	    <speaker>TRAHANACHE</speaker>

	    <p>Să n-am parte de Joiţica, dacă ştiu.</p>
	  </sp>
	  <sp>
	    <speaker>	    FARFURIDI</speaker>

	    <p>Iar te faci chinez...</p>
	  </sp>
	  <sp>
	    <speaker>	    TRAHANACHE</speaker>

	    <p>Zău nu...</p>
	  </sp>
	  <sp>
	    <speaker>	    FARFURIDI</speaker>

	    <p>Din partea amicului... Fănică...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(surprins)</p></stage>

	    <p>Ce?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Din partea prefectului.</p>
	  </sp>
	  <sp>
	    <speaker>	    TRAHANACHE</speaker>
	    <stage><p>(încruntat)</p></stage>
	    <p>Cum?</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(scurt)</p></stage>

	    <p>Nouă ni-e frică... de! Că-şi dă coatele cu Caţavencu...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(urmează jocul crescendo)</p></stage>

	    <p>Cu Caţavencu?</p>
	  </sp>
	  <sp>
	    <speaker>	    FARFURIDI</speaker>

	    <p>Cu moftologul...</p>


	  </sp>
	  <sp>
	    <speaker>	    BRÂNZOVENESCU</speaker>

	    <p>Cu nifilistul...</p>
	  </sp>
	  <sp>
	    <speaker>	    TRAHANACHE</speaker>
	    <stage><p>(de abia stăpânindu-şi indignarea)</p></stage>

	    <p>Cu Caţavencu? Trădare? Fănică trădător! Ei bravos! Ei! Asta mi-a plăcut!
Ei! Nu m-aşteptam! Ei! Ne-am procopsit!</p>
	  </sp>
	  <sp>
	    <speaker>	    FARFURIDI</speaker>

	    <p>De! Noi...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Ce ne-am zis...?</p>
	  </sp>
	  <sp>
	    <speaker>	    TRAHANACHE</speaker>
	    <stage><p>(biruit din ce în ce mai mult de indignare)</p></stage>

	    <p>Ai puţintică răbdare, stimabile. Nu dau voie nimănui să-şi permită,
mă-nţelegi, să bănuiască măcar câtuşi de puţin pe Fănică. Pentru mine,
stimabile, mă-nţelegi, să vie cineva să-mi bănuiască nevasta, pe Joiţica...
</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Pe coana Joiţica, onorabile...</p>
	  </sp>
	  <sp>
	    <speaker>	    FARFURIDI</speaker>

	    <p>Îmi pare rău, neică Zahario, noi nu...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(şi mai indignat)</p></stage>

	    <p>Ai puţintică răbdare... zic: pentru mine să vie cineva să bănuiască pe
Joiţica, ori pe amicul Fănică, totuna e... E un om cu care nu trăiesc de
ieri de alaltăieri, trăiesc de opt ani, o jumătate de an după ce m-am
însurat a doua oară. De opt ani trăim împreună ca fraţii, şi nici un
minut n-am găsit la omul ăsta măcar atitica rău... Credeţi d-voastră că
ar fi rămas el prefect aici şi nu s-ar fi dus director la Bucureşti,
dacă nu stăruiam eu şi cu Joiţica... şi la dreptul vorbind, Joiţica a
stăruit mai mult...</p>
	  </sp>
	  <sp>
	    <speaker>	    FARFURIDI</speaker>

	    <p>Ei! Se-nţelege, damele sunt mai ambiţioase...</p>
	  </sp>
	  <sp>
	    <speaker>	    TRAHANACHE</speaker>
	    <stage><p>(şi mai indignat)</p></stage>

	    <p>Ai puţintică răbdare... Nu de ambiţ că ni era prieten, - pentru
enteresul partidului. Cine altul ar fi putut fi prefect al nostru?
</p>
	  </sp>
	  <sp>
	    <speaker>	    FARFURIDI</speaker>

	    <p>S-ar mai fi găsit, poate.</p>
	  </sp>
	  <sp>
	    <speaker>	    TRAHANACHE</speaker>

	    <p>Să-mi dai voie să nu te crez. Un om endependent, care a făcut servicii
partidului, judeţului, ţării... şi mie, ca amic, mi-a făcut şi-mi face
	      servicii, da!... Şi să veniţi d-voastră, tot din partid <stage>(cu ton de
mustrare aspră)</stage> şi să bănuiţi că... să vă pronunţaţi cu astfel de
cuvinte neparlemantare... Îmi pare rău...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>În sfârşit, noi...</p>
	  </sp>
	  <sp>
	    <speaker>	    TRAHANACHE</speaker>

	    <p>Ai puţintică răbdare... Îmi pare rău...
	    <stage> (indignat rău de tot.)</stage> Care va
să zică unde nu înţelegeţi d-voastră politica, hop! Numaidecât trădare!
Ne-am procopsit! Ce soţietate! Adevărat, bine zice fiu-meu de la
facultate: unde nu e moral, acolo e corupţie şi o soţietate fără
prinţipuri, va să zică că nu le are.
	    <stage> (în culmea indignării.)</stage> Trădare!
Bravos! Fănică trădător! Frumos!
	    <stage> (pleacă.)</stage> Salutare! Salutare,
stimabile!
	    <stage> (iese foarte turburat prin fund.)</stage></p>
	  </sp>
	</div>

	<div>
	  <head>Scena II</head>
	  <stage><p>FARFURIDI, BRÂNZOVENESCU (stau un minut privind unul la altul)</p></stage>
	  <sp>
     

	    <speaker>FARFURIDI</speaker>

	    <p>Ei!... ţi-a plăcut venerabilul?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>E tare... tare de tot... Solid bărbat! Nu-i dăm de rostul secretului.
Trebuie să mai aşteptăm.</p>
	  </sp>
	  <sp>
	    <speaker>	    FARFURIDI</speaker>

	    <p>Să mai aşteptăm? Până când să mai aşteptăm?... Deseară, la sfârşitul
întrunirii, parcă-l văz pe venerabilul că se scoală şi trage clopoţelul:
"Stimabililor, aveţi puţintică răbdare: Candidatul Comitetului nostru
este onor. d. Nae Caţavencu..."</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Moftologul!</p>
	  </sp>
	  <sp>
	    <speaker>	    FARFURIDI</speaker>

	    <p>Nifilistul! - Şi bravo-n sus, şi bravo-n jos, şi mâine şi poimâine,
nenea Ghiţă poliţaiul aleargă până-i iese limba de un cot şi ţi-l toarnă
pe d. Caţavencu, care ne-a înjurat şi ne-a batjocorit de atâta vreme pe
toate tonurile, deputat la colegiul II... Şi noi... să stăm cu mâinile
în sân?... Peste poate!...</p>

	  </sp>
	  <sp>
	    <speaker>	    BRÂNZOVENESCU</speaker>

	    <p>Ce-o să faci? Te joc cu puterea?</p>
	  </sp>
	  <sp>
	    <speaker>	    FARFURIDI</speaker>

	    <p>Ce să fac?... Batem o depeşă la Bucureşti, la Comitetul central, la
	      minister, la gazete, scurt şi cuprinzător:<stage> (bătând cu pumnul drept în
palma stângă, ca un telegrafist pe aparatul lui, sacadat, tot
textul-proiect al depeşii)</stage> "Trădare! Prefectul şi oamenii lui trădează
partidul pentru nifilistul Caţavencu, pe care vor să-l aleagă la
colegiul II... Trădare! Trădare! De trei ori trădare!"</p>
	  </sp>
	  <sp>
	    <speaker>	    BRÂNZOVENESCU</speaker>
	    <stage><p>(scurt)</p></stage>

	    <p>E tare! prea tare! N-o iscălesc.</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(cu tărie, impunător)</p></stage>

	    <p>Trebuie să ai curaj ca mine! Trebuie s-o iscăleşti: o dăm anonimă!</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Aşa da, o iscălesc!</p>
	  </sp>
	  <sp>
	    <speaker>	    FARFURIDI</speaker>
	    <p>O iscălim: "Mai mulţi membri ai partidului"...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Da' dacă ne cunoaşte slova la telegraf?</p>
	  </sp>
	  <sp>
	    <speaker>	    FARFURIDI</speaker>

	    <p>Punem pe altcineva s-o scrie.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Pe cine?</p>
	  </sp>
	  <sp>
	    <speaker>	    FARFURIDI</speaker>

	    <p>Trebuie să găsim pe cineva să ni-o dea la telegraf! 'Aide, Brânzovenescule.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Numai să nu păţin ceva.</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(impunător)</p></stage>

	    <p>Trebuie să ai curaj: anonimă. Câte ceasuri sunt?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Cinci.</p>
	  </sp>
	  <sp>
	    <speaker>	    FARFURIDI</speaker>

	    <p>'Aide degrab', între cinci şi şase fix se-nchide telegraful... <stage>(ies cu
grabă.)</stage></p>

	  </sp>
	</div>
	<div>
<head>Scena III</head>
	  <stage><p>GHIŢĂ PRISTANDA (singur, intră prin dreapta, e puţin mişcat)</p></stage>
	  <sp>

	   


	    <p>O făcurăm şi p-asta... şi tot degeaba. Am pus mâna pe
	      d. Caţavencu... Când am asmuţit băieţii de l-a umflat,
	      striga cât putea: "Protestez în numele Constituţiei!
	      Asta e violare de domiciliu!" - Zic: "Curat violare de
	      domiciliu! Da' umflaţi-l!" Şi l-au umflat. L-am turnat
	      la hârdăul lui Petrache. M-am întorsc cu birja acasă la
	      el, am căutat prin toate colţişoarele, am ridicat
	      duşamelele, am destupat urloaiele sobii, am scobit
	      crăpăturile zidului: peste putinţă să dau de scrisoare.
	      M-am întors la poliţie, l-am scotocit prin buzunare,
	      peste tot: nu e şi nu e. L-am ameninţat că am poruncă de
	      la conul Fănică să-l chinuiesc ca pe hoţii de cai,...
	      degeaba: nu spune decât numai şi numai coanii Joiţichii.
	      O caut şi nu o găsesc; acasă nu-i, aici nu e... A!
	      Iacăt-o... Coană Joiţico!</p>

	  </sp>
	</div>



	<div>
	  <head>Scena IV</head>
	  <stage>	  <p>PRISTANDA şi ZOE</p></stage>
	  <sp>


	    <speaker>ZOE</speaker>
	    <stage>	    <p>(venind repede din fund)</p></stage>

	    <p>Ghiţă, bine că te găsesc.</p>
	  </sp>
	  <sp>
	    <speaker>	    PRISTANDA</speaker>

	    <p>Şi eu vă căutam, coană Joiţico...</p>
	  </sp>
	  <sp>
	    <speaker>	    ZOE</speaker>

	    <p>Ghiţă, Ghiţă, ce-am aflat? Ce aţi făcut? Aţi înnebunit? Adineaori, când
ieşeam de-acasă, am aflat de la doctorul că te-ai dus cu jandarmii, ai
călcat casa lui Caţavencu, l-ai luat pe sus şi l-ai dus la poliţie, la
arest! Cum ai făcut asta?</p>
	  </sp>
	  <sp>
	    <speaker>	    PRISTANDA</speaker>

	    <p>Ordin verbal de la conul Fănică.</p>
	  </sp>
	  <sp>
	    <speaker>	    ZOE</speaker>

	    <p>Unde e Fănică?</p>
	  </sp>
	  <sp>
	    <speaker>	    PRISTANDA</speaker>

	    <p>Nu ştiu, îl caut şi eu.</p>
	  </sp>
	  <sp>
	    <speaker>	    ZOE</speaker>

	    <p>Şi pentru ce l-aţi arestat pe Caţavencu?</p>
	  </sp>
	  <sp>
	    <speaker>	    PRISTANDA</speaker>

	    <p>Pentru ca să-i apucăm scrisoarea.</p>
	  </sp>
	  <sp>
	    <speaker>	    ZOE</speaker>

	    <p>Şi ai apucat-o?</p>
	  </sp>
	  <sp>
	    <speaker>	    PRISTANDA</speaker>

	    <p>Nu, coană Joiţico, după cât am căutat şi pe dânsul şi la el acasă,
	      scrisoarea este ascunsă altundeva.</p>
	  </sp>
	  <sp>
	    <speaker>	    ZOE</speaker>
	    
	    <p>Ghiţă, m-aţi nenorocit! Scrisoarea o să fie publicată mâine şi aţi făcut
	      şi scandal degeaba. Dăscălimea o să urmeze înainte cu gazeta şi în lipsa
	      lui... Ce-o să zică la Bucureşti guvernul, când o afla că aţi violat
	      domiciliul lui Caţavencu şi l-aţi restat în ajunul alegerilor, după ce
	      guvernul era asigurat că toate au să se petreacă cu bine şi cu
	      linişte?... Cum o să mai poată rămâne Fănică prefect?</p>
	  </sp>
	  <sp>
	    <speaker>	    PRISTANDA</speaker>

	    <p>Coană Joiţico, am uitat să vă spui: după câte făgăduieli şi ameninţări
i-am făcut lui Caţavencu, mi-a răspuns că în zadar mai stăruiesc şi că
la urma urmelor nici nu mai vrea să stea de vorbă cu nimini, dar cu
nimini, decât numai cu d-voastră.</p>
	  </sp>
	  <sp>
	    <speaker>	    ZOE</speaker>

	    <p>Cu mine?... Du-te, Ghiţă, du-te degrabă, dă-i drumul şi roagă-l din
partea mea să poftească aici... Îl aştept...</p>
	  </sp>
	  <sp>
	    <speaker>	    PRISTANDA</speaker>

	    <p>Numai dacă conul Fănică...</p>
	  </sp>
	  <sp>
	    <speaker>	    ZOE</speaker>

	    <p>Dacă ţii la tine, dacă ţii la familia ta, Ghiţă...</p>
	  </sp>
	  <sp>
	    <speaker>	    PRISTANDA</speaker>

	    <p>Cum să nu ţiu, coană Joiţică? Unsprece suflete!</p>
	  </sp>
	  <sp>
	    <speaker>	    ZOE</speaker>

	    <p>Du-te degrabă, într-un suflet, şi să nu vii fără Caţavencu. Poartă-te
bine cu el. Ia o birjă şi vino-ntr-o clipă.</p>
	  </sp>
	  <sp>
	    <speaker>	    PRISTANDA</speaker>

	    <p>Ascult!</p>
	  </sp>
	  <sp>
	    <speaker>	    ZOE</speaker>

	    <p>Ai venit?</p>
	  </sp>
	  <sp>
	    <speaker>	    PRISTANDA</speaker>
	    <p>M-am dus!...</p>
	  </sp>
	</div>




	<div>
<head>Scena V</head>
	  <stage><p>ZOE (singură)</p></stage>
	  <sp>


	    <p>
	    <stage>(agitată, scoate gazeta şi citeşte)</stage> "În numărul de mâine al foii
	    noastre vom reproduce o interesantă scrisoare sentimentală a unui înalt
	    personaj din localitate cătră o damă de mare influenţă. Originalul va
	    sta la mine la dispoziţia curioşilor, în biuroul nostru de redacţie.
	    Atât pentru astăzi. A bon entendeur salut!..." Ce mai e de făcut?...
	    <stage>(se primblă agitată, apoi se opreşte ca în faţa unei inspiraţii.)</stage>
	    Trebuie să alegem pe Caţavencu. Nu mai încape vorbă, nu mai e vreme de
	    stat la gânduri. Cu un mişel ca el, când ne ţine la mână aşa de bine,
	    lupta ar fi o copilărie, o nebunie... Fănică... trebuie să se
	    învoiască... trebuie... Ei! Ş-apoi! Mai la urmă Caţavencu poate fi tot
	    aşa de bun deputat ca oricare altul... Dar unde e Fănică? Unde poate să
	    fie?...</p>
	  </sp>
	</div>



	<div>
	  <head>Scena VI</head>
	  <stage>ZOE şi TIPĂTESCU (venind din fund)</stage>
	  <sp>



	    <speaker>TIPĂTESCU</speaker>

	    <p>Zoe! Aici eşti?</p>

	  </sp>
	  <sp>
	    <speaker>	    ZOE</speaker>

	    <p>Fănică!... Te aşteptam... Ce ai făcut? Ai arestat pe Caţavencu. Te-ai
	      gândit bine la ce ai făcut? Cum ţi-a venit să faci una ca asta? Pentru
	      ce ai făcut-o?</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(nervos)</p></stage>
	    
	    <p>Pentru ce? Pentru ce? Tu mă întrebi pentru ce? Pentru nerozia care ai
	      făcut-o tu, pentru ca să evit nenorocirea pe care ai cauzat-o tu din
	      neglijenţă. Se poate atâta distracţie! Atâta nebăgare de seamă! O
	      scrisoare de amor s-o arunci în neştire într-un buzunar cu batista, şi
	      s-o pierzi ca şi cum ai pierde o hârtie indiferentă, ca un afiş, după ce
	      ai ieşit de la reprezentaţie... La atâta lipsă de judecată, să-ţi spui
	      drept, nu m-aşteptam! Ce Dumnezeu! Eşti femei în toată firea, nu mai
	      eşti copil. Atâta neglijenţă nu se pomeneşte nici în romane, nici într-o
	      piesă de teatru.</p>
	  </sp>
	  <sp>
	    <speaker>	    ZOE</speaker>

	    <p>Judecă-mă, Fănică, judecă-mă... <stage>(plânge.)</stage> Da, aşa e... am fost o
	      copilă... am făcut o nerozie fără seamăn; dar acuma trebuie îndreptată.
	      Fănică, dacă mă iubeşti, dacă ai ţinut tu la minemăcar un moment în
	      viaţa ta, scapă-mă... scapă-mă de ruşine! Tu eşti bărbat, nu-ţi pasă!
	      Pentru tine, afişarea intrigii noastre n-ar fi o nenorocire... dar
	      pentru mine... Fănică, gândeşte-te... gândeşte-te. <stage>(plânge.)</stage></p>
	  </sp>
	  <sp>
	    <speaker>	    TIPĂTESCU</speaker>

	    <p>Tocmai de-aia m-am asigurat de persoana lui Caţavencu...</p>
	  </sp>
	  <sp>
	    <speaker>	    ZOE</speaker>

	    <p>În zadar, Fănică; Caţavencu poate muri astăzi, mâine gazeta lui tot o să
	      publice scrisoarea noastră. Dumnezeule! Cum or să-şi smulgă toţi gazeta,
	      cum or să mă sfâşie, cum or să râză!... O săptămână, o lună, un an de
	      zile n-o să se mai vorbească decât de aventura asta... În orăşelul ăsta,
	      unde bărbaţii şi femeile şi copiii nu au altă petrecere decât bârfirea,
	      fie chiar fără motiv... dar încă având motiv... şi ce motiv, Fănică!...
	      Ce vuiet! Ce scandal! Ce cronică infernală!... Şi eu, Fănică, în timpul
	      ăsta, ce să fac? Să mor? Să mor dacă voieşti... Pentru că după asta nu o
	      să mai pot trăi.</p>
	  </sp>
	  <sp>
	    <speaker>	    TIPĂTESCU</speaker>

	    <p>Atunci, dacă nu e altă scăpare... Zoe! Zoe! Mă iubeşti...</p>
	  </sp>
	  <sp>
	    <speaker>	    ZOE</speaker>

	    <p>Te iubesc, dar scapă-mă.</p>
	  </sp>
	  <sp>
	    <speaker>	    TIPĂTESCU</speaker>

	    <p>Să fugim împreună...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(retrăgându-se)</p></stage>

	    <p>Eşti nebun? Dar Zaharia? Dar poziţia ta? Dar scandalul şi mai mare care
s-ar aprinde pe urmele noastre?...</p>
	  </sp>
	  <sp>
	    <speaker>	    TIPĂTESCU</speaker>
	    <stage><p>(descurajat)</p></stage>

	    <p>Atunci nu ne mai rămâne nimica de făcut?</p>
	  </sp>
	  <sp>
	    <speaker>	    ZOE</speaker>

	    <p>Ba da!</p>
	  </sp>
	  <sp>
	    <speaker>	    TIPĂTESCU</speaker>

	    <p>Ce?</p>
	  </sp>
	  <sp>
	    <speaker>	    ZOE</speaker>

	    <p>Să sprijinim candidatura lui Caţavencu!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(sărind)</p></stage>

	    <p>Peste putinţă!</p>
	  </sp>
	  <sp>
	    <speaker>	    ZOE</speaker>
	    <p>Să-l alegem!</p>
	  </sp>
	  <sp>

	    <speaker>	    TIPĂTESCU</speaker>

	    <p>Niciodată.</p>
	  </sp>
	  <sp>
	    <speaker>	    ZOE</speaker>

	    <p>Trebuie.</p>
	  </sp>
	  <sp>
	    <speaker>	    TIPĂTESCU</speaker>

	    <p>O dată cu capul! Te gândeşti la ce spui? Iată pe ce depeşe am pus mâna
	      adineaori, a adus-o la telegraf canalica care a găsit scrisoarea ta,
	      beţivul de ieri. E o depeşe anonimă. Am oprit-o şi am dat ordin la
	      telegraf să nu mai expedieze nimica fără ştirea mea; dar ştiu eu ce
	      poate conţine o depeşe cu cheie?... Iată: "Trădare! Prefectul şi oamenii
	      lui trădează partidul pentru nifilistul Caţavencu, pe care vor să-l
	      aleagă la colegiul II. Trădare, trădare, de trei ori trădare... Mai
	      mulţi membri ai partidului..." ...Orice s-ar întâmpla, nu se poate să
	      sprijinim pe mizerabilul, nu, nu, nu!... Spune-mi, să căutăm, să găsim
	      alt mijloc?</p>
	  </sp>
	  <sp>
	    <speaker>	    ZOE</speaker>
	    <stage>	    <p>(zdrobită)</p></stage>

	    <p>Alt mijloc nu văz,... alt mijloc nu este.</p>
	  </sp>
	  <sp>
	    <speaker>	    TIPĂTESCU</speaker>

	    <p>Atunci...</p>
	  </sp>
	  <sp>
	    <speaker>	    ZOE</speaker>

	    <p>Atunci... <stage>(înecată)</stage> lasă-mă, lasă-mă în nenorocire... lasă-mă să mor
	      de ruşine... Omoară-mă pe mine care te-am iubit, care am jertfit tot
	      pentru tine... Iată unde m-ai adus! Iată cât plăteau jurămintele tale!
	      M-ai adus la moarte - pentru că <stage>(hotărâtă)</stage> mă omor înainte de
	      izbucnirea scandalului, astăzi, acuma, aici! - M-ai adus la moarte, şi
	      mă poţi scăpa, şi mă laşi să mor... <stage>(plânge)</stage></p>
	  </sp>
	  <sp>
	    <speaker>TIPĂTESCU</speaker>

	    <p>Zoe! Zoe!</p>
	  </sp>
	  <sp>
	    <speaker>ZOE</speaker>

	    <p>Lasă-mă... Dacă ambiţia ta, dacă nimicurile tale politice le pui mai
	      presus de ruşinea mea, de viaţa mea, lasă-mă! Să mor... <stage>(plângând.)</stage> Să
	      mor cu siguranţa că opt ani de zile m-ai amăgit în fiecare minută, că nu
	      m-ai iubit niciodată... niciodată... niciodată...</p>
	  </sp>
	  <sp>
	    <speaker>	    TIPĂTESCU</speaker>

	    <p>Zoe! Să vedem, să ne mai gândim!</p>
	  </sp>
	  <sp>
	    <speaker>	    ZOE</speaker>

	    <p>Nu mai e vreme de gândit, Fănică! Fiecare minută care trece mă apropie
de pieire... Trebuie să te hotărăşti!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(în luptă cu el însuşi)</p></stage>

	    <p>Să mă hotărăsc! Să mă hotărăsc...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(înecată)</p></stage>

	    <p>Adineaori, în Lipscani, am aflat de arestarea lui Caţavencu. Am alergat
	      ca o nebună la redacţie. Iată ce foaie au scos comitetul lor. <stage>(îi dă
		foaia, Tipătescu o citeşte încet.)</stage> Înţelegi la ce trebuie să ne
	      aşteptăm după arestarea lui.</p>
	  </sp>
	  <sp>
	    <speaker>	    TIPĂTESCU</speaker>

	    <p>Omul ăsta îşi joacă viaţa!</p>
	  </sp>
	  <sp>
	    <speaker>	    ZOE</speaker>

	    <p>Nu şi-o joacă pe a lui, Fănică, o joacă pe a mea; pentru că încă o dată
	      îţi spui... din două una: ori tu mă iubeşti şi eu trăiesc, şi atunci
	      lupta e peste putinţă cu Caţavencu - trebuie să-mi cedezi; ori nu, şi
	      atuncea mor, şi dacă mă laşi să mor, după ce-oi muri poate să se-ntâmple
	      orice... <stage>(zdrobită.)</stage> Sunt horărâtă... <stage>(revenindu-i deodată toată
		energia.)</stage> Da, sunt hotărâtă, dar nu voi să mor până nu voi fi luptat cu
	      toate împrejurările <stage>(cu energie crescândă)</stage> şi am să lupt! şi cu tine
	      am să lupt, pentru că acuma tu eşti piedica a mai grea, care mă opreşte
	      să-mi capăt iar liniştea!... Da, sunt hotărâtă, şi trebuie să biruiesc
	      tot, şi pe tine... aşa de hotărâtă sunt, încât adineaori am poruncit lui
	      Ghiţă să meargă să dea drumului lui Caţavencu şi să-l poftească aici din
	      partea mea....</p>
	  </sp>
	  <sp>
	    <speaker>	    TIPĂTESCU</speaker>

	    <p>Femeie nebună! Ce ai făcut?</p>
	  </sp>
	  <sp>
	    <speaker>	    ZOE</speaker>

	    <p>Am făcut ce am crezut că trebuie să fac. Dacă nu nu vrei să sprijini pe
Caţavencu, dacă tu nu vrei să-l alegi, ca să mă scapi - atunci eu, care
voi să scap, îl sprijin eu, îl aleg eu...</p>
	  </sp>
	  <sp>
	    <speaker>	    TIPĂTESCU</speaker>

	    <p>Cum?</p>
	  </sp>
	  <sp>
	    <speaker>	    ZOE</speaker>

	    <p>Da, îl aleg eu. Eu sunt pentru Caţavencu, bărbatul meu cu toate voturile
	      lui trebuie să fie pentru Caţavencu. În sfârşit, cine luptă cu Caţavencu
	      luptă cu mine... Aide, Fănică, luptă, zdrobeşte-mă, tu care ziceai că mă
	      iubeşti! Să vedem! <stage>(pleacă spre dreapta.)</stage></p>
	  </sp>
	  <sp>
	    <speaker>	    TIPĂTESCU</speaker>

	    <p>Zoe!</p>
	  </sp>
	  <sp>
	    <speaker>	    ZOE</speaker>

	    <p>Lasă-mă! <stage>(iese.)</stage></p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(urmărind-o)</p></stage>

	    <p>Zoe! Zoe! <stage>(iese după ea. O clipă scena goală.)</stage></p>

 
	  </sp>
	</div>


	<div>
	  <head>Scena VII</head>
	  <stage>	  <p>GHIŢĂ PRISTANDA şi CAŢAVENCU</p></stage>
	  
	  <sp>
	    <speaker>PRISTANDA</speaker>
	    <stage>	    <p>(apărând în fund şi făcând loc cu respect lui Caţavencu să treacă)</p></stage>

	    <p>Poftiţi, cocoane Nicule, poftiţi... <stage>(umilit)</stage> şi zău, să pardonaţi, în
	      consideraţia misiei mele, care ordonă <stage>(serios)</stage> să fim scrofuloşi la
	      datorie. D-voastră ştiţi mai bine ca mine... aşa e poliţaiul: tată să-ţi
	      fie -trebuie să-l ridici? Îl ridici! N-ai ce-i face: e misie. De aiai
	      <stage>(foarte rugător)</stage> mă rog să pardonaţi...</p>
	  </sp>
	  
	  <sp>
	    <speaker>	    CAŢAVENCU</speaker>
	    
	    <p>Îmi pare rău, Ghiţă, că mai stăruieşti cu scuzele tale... Adică noi nu
	      ştim cum merge poliţia? <stage>(sentenţios.)</stage> Într-un stat constituţional un
	      poliţai nu e nici mai mult nici mai puţin decât un instrument!</p>
	  </sp>
	  <sp>
	    <speaker>	    PRISTANDA</speaker>
	    
	    <p>Curat instrument!</p>
	  </sp>
	  <sp>
	    <speaker>	    CAŢAVENCU</speaker>

	    <p>Nu braţul care loveşte, voinţa care ordonă e de vină... Eu chiar am
scris un articol în privinţa asta. Nu ştiu dacă l-aţi citit?</p>
	  </sp>
	  <sp>
	    <speaker>	    PRISTANDA</speaker>

	    <p>Trebuie să-l fi citit, coane Nicule; eu gazeta d-voastră o citesc ca
	      Evanghelia totdauna; că să nu vă uitaţi la mine... adică pentru misie...
	      <stage>(misterios)</stage> altele am eu în sufletul meu, dar de! N-ai ce-i face:
	      famelie mare, renumeraţie după buget mică...</p>

	  </sp>
	  <sp>
	    <speaker>	    CAŢAVENCU</speaker>

	    <p>Şi în sfârşit, cum ar fi posibil martiriul, dacă n-ar exista călăul?</p>
	  </sp>
	  <sp>
	    <speaker>	    PRISTANDA</speaker>

	    <p>Curat, coane Nicule!</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(schimbând tonul)</p></stage>

	    <p>Cetăţene, nu uita condiţia cu care am venit aici! Am venit în casa
prefectului, nu voi însă să dau ochii cu el, nu mă pot aşa de ieftin
compromite. Am venit chemat de doamna Trahanache, pe dânsa voi să văz.</p>
	  </sp>
	  <sp>
	    <speaker>	    PRISTANDA</speaker>

	    <p>Mai e vorbă, coane Nicule, pe coana Joiţica, pe dumneei... conul Fănică
nici nu e aicea... Poftiţi, poftiţi, şedeţi, coane Nicule, mă duc să
	      spui coanii Joiţichii că aţi venit... <stage>(vrea să plece.)</stage></p>
	  </sp>
	  <sp>
	    <speaker>	    CAŢAVENCU</speaker>

	    <p>Poţi să-i adaogi chiar că mă grăbesc să mă întorc în temniţa unde m-a
aruncat dizgraţia dumneei.</p>
	  </sp>
	  <sp>
	    <speaker>	    PRISTANDA</speaker>

	    <p>Ascult. <stage>(aparte.)</stage> Mare pişicher! Strajnic prefect ar fi ăsta! <stage>(iese
aruncând priviri furişe de admiraţie cătră Caţavencu.)</stage></p>
	  </sp>
	</div>




	<div>
<head>Scena VIII</head>
	  <stage>	  <p>CAŢAVENCU(singur)</p></stage>

	  <sp>
 


	    <p>În sfârşit, capitulează! Se putea altfel?... Iubitul, scumpul,
	      venerabilul nenea Zaharia <stage>(râde)</stage> parcă-l auz deseară proclamându-mă
	      candidat al colegiului. Sărmanul Farfuridi!... <stage>(grav.)</stage> Scopul scuză
	      mijloacele, a zis nemuritorul Gambetta!... Amabilul Fănică trebuie să
	      facă venin de moarte... atât mai bine pentru mine! Îşi pierde minţile,
	      atât mai rău pentru el! Mă arestează, atât mai bine pentru mine! Coana
	      Joiţica, mai cuminte ca toţi, mă cheamă, şi eu, politicos, iată-mă, gata
	      să-i sărut mâna cu respect... Mă rog, n-ai ce-i face: mâna care-ţi dă
	      mandatul!... Dar... unde e coana Joiţica?... nu văz pe coana Joiţica...
	      <stage>(Se-ntoarce spre fund, apoi spre stânga, în fine spre dreapta. În
		momentul acesta apare Tipătescu în uşa din dreapta, unde stă un moment
		nemişcat. Gest de surpriză din partea lui Caţavencu. Aparte.)</stage>
	      Tipătescu! O preferam pe ea!</p>

	  </sp>
	</div>

	<div>
	  <head>Scena IX</head>
	  <stage><p>CAŢAVENCU, TIPĂTESCU</p></stage>
	  <sp>
	    <speaker> TIPĂTESCU</speaker>
	    <stage>	    <p>(a apărut în dreapta cu aerul încruntat şi pumnii încleştaţi, a stat în
uşe, a mers apoi liniştit la uşa din fund, măsurând din ochi pe
Caţavencu, şi s-a oprit în fund un moment; aparte)</p></stage>

	    <p>Ţine-mă, Doamne!</p>
	  </sp>

	  <sp>
	    <speaker>	    CAŢAVENCU</speaker>
	    <stage>	    <p>(jenat)</p></stage>

	    <p>Stimabile domn, scuzaţi-mă dacă v-ar părea că mă prezint la d-voastră
astfel, într-un mod neregulat... Trebuie să vă spun că am fost adus aici
din arest de poliţaiul d-voastre, după ordinile... şi nu m-şteptam să vă
întâlnesc...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(aparte)</p></stage>

	    <p>Impertinent!</p>
	  </sp>
	  <sp>
	    <speaker>	    CAŢAVENCU</speaker>

	    <p>Pentru că mi se spusese că eram chemat de... altfel nici nu aş fi
venit... În fine, dacă sunt aici prizonier, rămâi... dacă sunt liber -
şi nu cer nimic mai mult - mă retrag îndată...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(care a tot bătut din călcâi cu impacienţă, coboară încet, rar şi cu
dinţii strânşi)</p></stage>

	    <p>Iubite şi stimabile d-le Caţavencu, nu înţeleg pentru ce între doi
bărbaţi, cu oarecare pretenţie de seriozitate, să mai încapă astfel de
meşteşuguri şi rafinării de maniere, astfel de tirade distilate, când
situaţia lor e aşa de limpede... Eu sunt un om căruia-i place să joace
pe faţă... Să-mi dai voi să-ţi spui ceva... Ia poftim, ia poftim, mă
rog. <stage>(îi oferă un scaun, aparte.)</stage> Să fiu cuminte. Ce bine că-i Zoe
dincolo!</p>
	  </sp>
	  <sp>
	    <speaker>	    CAŢAVENCU</speaker>

	    <p>Stimabile domn, d-tale îţi place să joci pe faţă, primesc; mie-mi place
să joc scurt, scurt.<stage> (gest de retezare.)</stage> Situaţia noastră o putem
dezlega numaidecât. <stage>(Tipătescu îi oferă jeţul, el îl respinge uşor.)</stage>
Mulţumesc.</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(acelaşi joc)</p></stage>

	    <p>Ia poftim, mă rog, ia poftim!</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(acelaşi joc)</p></stage>

	    <p>Mulţumesc!</p>

	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(privind ţintă la Caţavencu şi cu tonul mârâit)</p></stage>

	    <p>Poftim de!...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(care s-a retras puţin, cedează în sfârşit şi cade pe fotoliu cam fără voie)</p></stage>

	    <p>Mulţumesc.</p>
	  </sp>
	  <sp>
	    <speaker>	    TIPĂTESCU</speaker>

	    <p>Aşa. <stage>(şade aproape de el, Caţavencu se cam retrage. Tipătescu se
îndeasă spre el, Caţavencu acelaşi joc, şi iar.)</stage> Astfel dar, onorabile
domn, d-ta, - prin ce mijloace nu-mi pasă! - posedezi o scrisoare a mea,
care poate compromite onoarea unei familii...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(gest)</p></stage>

	    <p>A!</p>
	  </sp>
	  <sp>
	    <speaker>	    TIPĂTESCU</speaker>

	    <p>Mă iartă că te-am ofensat. Să fiu şi mai scurt... Iată: d-ta eşti un om
practic, d-ta posedezi un lucru care-mi trebuie mie. Eu viu şi-ţi zic:
<stage>(cu multă afabilitate)</stage> mă rog, onorabile domn, ce-mi ceri d-ta în
schimbul acelui lucru?</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(naiv)</p></stage>

	    <p>Cum, nu ştii?</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(asemenea)</p></stage>

	    <p>Nu...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(asemenea)</p></stage>

	    <p>Nici măcar nu vă dă-n gând?</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(asemenea)</p></stage>

	    <p>Nu... d-aia întreb...</p>
	  </sp>
	  <sp>
	    <speaker>	    CAŢAVENCU</speaker>

	    <p>Stimabile domn, <stage>(cu dignitate)</stage> un om politic...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(cu pofidă)</p></stage>

	    <p>Adică d-ta...</p>
	  </sp>
	  <sp>
	    <speaker>	    CAŢAVENCU</speaker>

	    <p>Dă-mi voie... Un om politic trebuie, mai ales în nişte împrejurări
politice ca acelea prin care trece patria noastră, împrejurări de natură
a hotărî o mişcare generală, mişcare ce, dacă vom lua în consideraţie
trecutul oricărui stat constituţional, mai ales un stat tânăr ca al
nostru...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(impacientat, bătând din călcâi)</p></stage>

	    <p>Mă rog, onorabile, încă o dată... <stage>(răspicat)</stage> ce-mi ceri d-ta în
schimbul acelei scrisori? Scurt! Scurt! <stage>(repetă gestul de retezare al
lui Caţavencu.)</stage>
</p>
	  </sp>
	  <sp>
	    <speaker>	    CAŢAVENCU</speaker>

	    <p>Ei?... Dacă este aşa, dacă voieşti scurt, iată: voi <stage>(rugător)</stage> să nu
mai combaţi, ceva mai mult, să-mi sprijini candidatura...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(vrând să izbucnească)</p></stage>

	    <p>Candidatura d-tale! <stage>(stăpânindu-se.)</stage> Onorabile domn, nu ţi se pare că
ceri prea mult?...</p>
	  </sp>
	  <sp>
	    <speaker>	    CAŢAVENCU</speaker>

	    <p>Atuncea d-ta, care mi-ai propus schimbul, care-mi faci întrebarea,
trebuie să răspunzi...
</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(apropiindu-se şi îndesându-se înspre Caţavencu, se repetă jocul de
scenă de mai sus)</p></stage>

	    <p>Ba zău, spune, nu ţi se pare prea mult? 'Ai? Ce zici?</p>

	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(naiv)</p></stage>

	    <p>Nu.</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(cu insinuare)</p></stage>

	    <p>Dacă s-ar retrage Comitetul permanent şi am rezerva un loc pentru prea
iubitul d. Caţavencu?...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(zâmbind şi cu bonomie)</p></stage>

	    <p>E un nimic, stimabile...</p>
	  </sp>
	  <sp>
	    <speaker>	    TIPĂTESCU</speaker>

	    <p>Dacă în postul de advocat al statului s-ar numi acelaşi d. Caţavencu?...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(asemenea)</p></stage>

	    <p>E puţin, onorabile...</p>
	  </sp>
	  <sp>
	    <speaker>	    TIPĂTESCU</speaker>

	    <p>Dacă în locul de primar, vacant acum, şi în locul de epitrop-efor la Sf.
Nicolae s-ar numi tot nenea Caţavencu? 'Ai?<stage> (Caţavencu surâde cu un
gest de refuz.)</stage> Şi dacă şi moşia "Zăvoiul" din marginea oraşului...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(zâmbind asemenea)</p></stage>

	    <p>Dă-mi voie, stimabile, un om politic trebuie, este dator, mai ales în
împrejurări ca acele prin care trece patri noastră, împrejurări de
natură a hotărî o mişcare generală, mişcare <stage>(mângâie şi umflă cuvintele
distilându-şi tonul şi accentul)</stage> ce, dacă vom lua în consideraţie,
trecutul unui stat constituţional, mai ales un stat tânăr ca al nostru,
de abia ieşit din...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(bătând impacient din călcâi şi întrerupându-l)</p></stage>

	    <p>Ei! Să lăsăm frazele, nene Caţavencule! Astea sunt bune pentru gură
cască... Eu sunt omul pe care d-ta să-l îmbeţi cu apă rece?... Spune,
unde să fie! Bărbăteşte: ce vrei de la mine? <stage>(se ridică fierbând.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(ridicându-se şi el)</p></stage>

	    <p>Ce vreau? Ce vreau? Ştii bine ce vreau. Vreau ce mi se cuvine după o
luptă de atâta vreme; vreau ceea ce merit în oraşul ăsta de gogomani,
unde sunt cel d-întâi... între fruntaşii politici... Vreau...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(fierbând)</p></stage>

	    <p>Ce vrei?</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(asemenea)</p></stage>

	    <p>Vreau... mandatul de deputat, iată ce vreau: nimic altceva! Nimic!
Nimic! <stage>(după o pauză, cu insinuare caldă şi crescândă.)</stage> Mi se
cuvine!... Te rog!... Nu mă combate... Susţine-mă... Alege-mă. Poimâine,
în momentul când voi fi proclamat cu majoritatea cerută,... în momentul
acela vei avea scrisoarea <stage>(cu multă căldură)</stage>... pe onoarea mea!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(aproape să izbucnească)</p></stage>

	    <p>Pe onoarea ta?... Şi dacă nu pot să te aleg?...</p>
	  </sp>
	  <sp>
	    <speaker>	    CAŢAVENCU</speaker>

	    <p>Poţi!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(pierzându-şi cumpătul din ce în ce)</p></stage>

	    <p>Şi dacă nu voi? - Zi că nu voi să te aleg?</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(îndârjit)</p></stage>
	    <p>Trebuie să vrei.</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(d-abia mai stăpânindu-se)</p></stage>

	    <p>Uiţi că nu e bine să te joci cu un om ca mine astfel. Nu! Nu! Nu <emph>voi</emph>
să te aleg!</p>
	  </sp>
	  <sp>
	    <speaker>	    CAŢAVENCU</speaker>

	    <p>Trebuie!</p>
	  </sp>
	  <sp>
	    <speaker>	    TIPĂTESCU</speaker>

	    <p>Nu!</p>
	  </sp>
	  <sp>
	    <speaker>	    CAŢAVENCU</speaker>

	    <p>Trebuie să vrei, dacă ţii câtuşi de puţin la onoarea...
</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(izbucnind)</p></stage>

	    <p>Mizerabile! <stage>(Caţavencu face un pas înapoi.)</stage> Canalie neruşinată! Nu
ştiu ce mă ţine să nu-şi zdrobesc capul... <stage>(se repede, ia un baston de
lângă perete şi se întoarce turbat cătră Caţavencu.)</stage> Mişelule! Trebuie
să-mi dai aci scrisoarea, trebuie să-mi spui unde e scrisoarea... ori te
ucid ca pe un câine! <stage>(se repede năvală la el. Caţavencu ocoleşte masa
şi canapeaua, răstoarnă mobilele şi se repede la fereastră, pe care o
deschide de perete îmbrâncind-o în afară.)</stage>
</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(tremurând, strigă la fereastră în afară)</p></stage>

	    <p>Ajutor! Săriţi! Mă omoară vampirul! Prefectul asasin! Ajutor!</p>

	  </sp>
	</div>


	<div>
<head>Scena X</head>
	  <stage>	  <p>ACEIAŞI - ZOE (venind repede din dreapta)</p></stage>
	  <sp>



	    <speaker>ZOE</speaker>
	    <stage>	    <p>(repezindu-se între Caţavencu şi Tipătescu, rugătoare şi foarte emoţionată)</p></stage>

	    <p>Domnule Caţavencu, domnule, pentru Dumnezeu! Te rog, nu striga...
Fănică, ai înnebunit?... Domnule Caţavencu... mă rog...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(emoţionat şi el)</p></stage>

	    <p>Cum să nu strig, doamnă?</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(zdrobit de mişcare, ştergându-şi fruntea şi căzând pe un scaun la dreapta)</p></stage>

	    <p>Mişel! Mişel! Mişel!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(rugătoare)</p></stage>

	    <p>Domnule Caţavencu, cer scuze pentru momentul de iuţeală care l-a făcut
pe Fănică să uite...</p>
	  </sp>
	  <sp>
	    <speaker>	    CAŢAVENCU</speaker>

	    <p>Nu încap scuze, doamnă... trebuie să ies d-aci numaidecât: nu mai pot
sta un moment într-o casă unde-mi este viaţa în primejdie!...</p>
	  </sp>
	  <sp>
	    <speaker>	    ZOE</speaker>

	    <p>Domnule Caţavencu, în sfârşit d-ta eşti un om cuminte, un om practic,
d-tale îţi este indiferent de la cine ţi-ar veni aceea ce-ţi trebuie aşa
de neapărat...</p>
	  </sp>
	  <sp>
	    <speaker>	    CAŢAVENCU</speaker>

	    <p>Nu-nţeleg...</p>
	  </sp>
	  <sp>
	    <speaker>	    ZOE</speaker>

	    <p>Ai cerut, în schimbul scrisorii de care e vorba, mandatul de deputat. Ai
jurat pe onoarea d-tale că poimâine când ăi fi proclamat, vei da
scrisoarea aceluia ce te-ai face să fii ales... Ei! Eu te aleg, eu şi cu
bărbatul meu; mie să-mi dai scrisoarea... Primeşti?...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(ca lovit de o idee)</p></stage>

	    <p>Primesc...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(încet cătră Tipătescu, care stă cufundat în gânduri pe fotoliu)</p></stage>
	    <p>Şi înţelegi că atunci, când, luptând cu tine, voi căpăta scrisoarea,...
	      tot,... tot,... Fănică, va fi isprăvit între noi <stage>(tare)</stage>. Suntem deplin
înţeleşi, domnule Caţavencu...</p>
	  </sp>
	  <sp>
	    <speaker>	    CAŢAVENCU</speaker>

	    <p>Da, madam, pe deplin... dar... <stage>(îi face semn cătră Tipătescu.)</stage></p>
	  </sp>
	  <sp>
	    <speaker>	    ZOE</speaker>
	    <stage>	    <p>(stăruind lângă Tipătescu)</p></stage>

	    <p>Fănică! Fănică! Hotărăşte-te! Poţi fi tu duşmanul liniştii mele?...
Spune!... <stage>(rugându-l frumos)</stage> Fănică!...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(nemaiputând lupta şi sculându-se)</p></stage>

	    <p>În sfârşit, dacă vrei tu... fie!... Întâmple-se orice s-ar întâmpla...
<stage>(cu hotărâre.)</stage> Domnule Caţavencu, eşti candidatul Zoii, eşti
candidatul lui nenea Zaharia... prin urmare şi al meu! Poimâine eşti
deputat!...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(triumfătoare)</p></stage>

	    <p>A!</p>
	  </sp>
	  <sp>
	    <speaker>	    CAŢAVENCU</speaker>

	    <p>Poimâine veţi avea... <stage>(se aude zgomot afară, vocea lui Trahanache:
"Ai puţintică răbdare!")</stage></p>
	  </sp>
	  <sp>
	    <speaker>	    ZOE</speaker>

	    <p>Nenea!</p>
	  </sp>
	  <sp>
	    <speaker>	    TIPĂTESCU</speaker>

	    <p>Zaharia!</p>
	  </sp>
	  <sp>
	    <speaker>	    CAŢAVENCU</speaker>

	    <p>Venerabilul!</p>
	  </sp>
	  <sp>
	    <speaker>	    TIPĂTESCU</speaker>

	    <p>Repede, ascundeţi-vă amândoi... Nu trebuie să vă vază...</p>

	    <stage>	    <p>(Zoe iese degravă în stânga, Tipătescu cu Caţavencu la dreapta.)</p></stage>

	  </sp>
	</div>



	<div>
	  <head>Scena XI</head>

	  <sp>

	    <speaker>TRAHANACHE</speaker><stage>(singur)</stage>
	    <p>Nimeni?... Şi dobitocul de fecior mi-a spus că Fănică şi Zoe sunt
aici... <stage>(merge la uşa din dreapta şi bate cu discreţie.)</stage> Nimeni!
<stage>(asemenea în stânga.)</stage> Nimeni! <stage>(vrea să plece prin fund şi ca şi când
şi-ar aduce aminte de ceva.)</stage> A! Era să uit! <stage>(şade la masa de scris, ia
condei şi hârtie şi scrie, citind.)</stage> "Dragă Fănică, te-am căutat! Mă
întorc peste o jumătate de ceas. Trebuie să ne vedem înainte de
întrunire. Aşteaptă-mă negreşit; nu ieşi: ai puţintică răbdare...
Trahanache..." <stage>(pune scrisoarea la vedere pe masă.)</stage> Acuma să dăm de
căpătâiele firelor iubitului nostru d. Caţavencu. <stage>(iese prin fund
repede. Un moment scena goală; apoi uşile din dreapta şi din stânga se
deschid binişor. Din stânga iese Zoe, din dreapta Tipătescu şi Caţavencu.)</stage></p>
	  </sp>
	</div>


	<div>
	  <head>Scena XII</head>
	  <stage><p>TIPĂTESCU, CAŢAVENCU, ZOE, apoi CETĂŢEANUL TURMENTAT</p></stage>
	  <sp>
 



	    <speaker>TIPĂTESCU</speaker>

	    <p>Blestemată politică! Un moment să n-ai pace! <stage>(merge la uşa din fund şi
o închide.)</stage> Suntem în linişte... <stage>(lui Caţavencu.)</stage> Eu merg la telegraf
să-ţi anunţ la Bucureşti candidatura... d-ta aşteaptă acasă un cuvânt al
meu... Deseară, la întrunire, fii cu tact... trebuie mult tact.<stage> (se aud
în fund bătăi în uşă; toţi din scenă tac şi nu mişcă; iar bătăi,
apoi trei fluierături.)</stage> E Ghiţă, ăsta e semnalul lui! <stage>(merge şi
deschide uşa din fund, prin care apare Cetăţeanul, fluierând ca de mirare.)</stage></p>
	  </sp>
	  <sp>

	    <speaker>	    TIPĂTESCU</speaker>

	    <p>Iar? <stage>(se dă înapoi.)</stage></p>
	  </sp>
	  <sp>
	    <speaker>	    CAŢAVENCU</speaker>

	    <p>Omul meu! <stage>(se dă cam la spatele Zoii.)</stage></p>
	  </sp>
	  <sp>
	    <speaker>	    CETĂŢEANUL</speaker>

	    <p>Da, iar eu! <stage>(sughite.)</stage> Am venit pentru istoria aia de care am vorbit
az-dimineaţă... Ce facem? Iacă, mâine începe... Eu... pentru cine votez?
</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(ţinându-i calea să nu coboare în scenă)</p></stage>

	    <p>Pentru cine? Pentru cine? Lasă-mă în pace, cetăţene: ai ajuns de
nesuferit... Votează pentru cine pofteşti...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Eu nu poftesc pe nimeni, dacă e vorba pe poftă...</p>
	  </sp>
	  <sp>
	    <speaker>	    TIPĂTESCU</speaker>

	    <p>Ei! Lasă-mă-n pace, administraţia nu voieşte să influinţeze câtuşi de
puţin pe nimini.</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(intervenind)</p></stage>

	    <p>Pardon, daţi-mi voie: mie-mi pare din contra că într-un stat
constituţional, mai ales într-un stat tânăr ca al nostru, administraţia
ar trebui să...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(asemenea)</p></stage>
	    <p>Se-nţelege...?</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(cătră Caţavencu)</p></stage>

	    <p>Ei! Onorabilul! Nu te vedeam; sluga! O mie de ani pace! Şi zi, mă
lucraşi, ai? Adică, dă-i cu bere, dă-i cu vin, nu pentru cinstea
obrazului... pentru ca să-mi faci pontul cu scrisoarea... bravos! Dom'le
Nae.</p>
	  </sp>
	  <sp>
	    <speaker>	    CAŢAVENCU</speaker>

	    <p>A! A!</p>
	  </sp>
	  <sp>
	    <speaker>	    ZOE</speaker>

	    <p>Fănică! Fănică! Trimite-l... e nesuferit!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(nervos)</p></stage>
	    <p>În sfârşit, cetăţene, te rog lasă-ne cu binişorul, lasă-ne... Ce
pofteşti de la mine?</p>
	  </sp>
	  <sp>
	    <speaker>	    CETĂŢEANUL</speaker>

	    <p>Nu ţi-am spus? <stage>(sughite.)</stage> Mâine începe... Ei? <stage>(sughite.)</stage> Eu pe cine
aleg? Pentru cine?... <stage>(face semnul votării şi sughite.)</stage></p>
	  </sp>
	  <sp>
	    <speaker>	    ZOE</speaker>

	    <p>Pentru d. Nae Caţavencu.</p>
	  </sp>
	  <sp>
	    <speaker>	    CETĂŢEANUL</speaker>

	    <p>Pentru... <stage>(sughite şi pufneşte de râs.)</stage> Nu mă-nnebuni că ameţesc...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(din ce în ce mai nervos, luând pe Cetăţeanul de mână şi zguduindu-l)</p></stage>

	    <p>Pentru că eşti un om viţios...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Nu mă smuci, că ameţesc!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(asemenea)</p></stage>

	    <p>Pentru că te-ai lăsat să-ţi ia din buzunar, să-ţi fure scrisoarea...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Ei! Nu face nimica, poate mai găsim alta...</p>
	  </sp>
	  <sp>
	    <speaker>	    TIPĂTESCU</speaker>

	    <p>Lasă-mă să vorbesc... pentru că eşti...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Lasă-mă să vorbesc... pentru că eşti...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Alegător...</p>
	  </sp>
	  <sp>
	    <speaker>	    TIPĂTESCU</speaker>

	    <p>Nu... beţiv... viţios... păcătos.</p>
	  </sp>
	  <sp>
	    <speaker>	    ZOE</speaker>

	    <p>Fănică!...</p>
	  </sp>
	  <sp>
	    <speaker>	    TIPĂTESCU</speaker>

	    <p>Da, beţiv... uite şi acuma eşti turmentat, eşti băut...</p>

	    <stage>	    <p>(Caţavencu râde.)</p></stage>
	  </sp>
	  <sp>
	    <speaker>	    CETĂŢEANUL</speaker>

	    <p>Aş!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(cu dezgust)</p></stage>

	    <p>Uite, nenorocitule! Miroşi cale d-o poştă... <stage>(îl împinge.)</stage></p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(şovăind)</p></stage>

	    <p>Ăsta este mirosul meu naturel...</p>
	  </sp>
	  <sp>
	    <speaker>	    TIPĂTESCU</speaker>

	    <p>Miroşi a rom...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Ei bravos! Vrei să miros a gaz?</p>
	  </sp>
	  <sp>
	    <speaker>	    TIPĂTESCU</speaker>

	    <p>Ei! Pentru toate astea trebuie să-ţi dai votul lui onorabilul d.
Caţavencu... Pentru aşa alegător, mai bun ales nici că se putea...</p>
	  </sp>
	  <sp>
	    <speaker>	    ZOE</speaker>

	    <p>Fănică!...</p>
	  </sp>
	  <sp>
	    <speaker>	    CAŢAVENCU</speaker>

	    <p>Totdeauna ironic, <stage>(zâmbind)</stage> stimabile!</p>
	  </sp>
	</div>


	<div>
	  <head>Scena XIII</head>
	  <stage>	  <p>ACEIAŞI - FARFURIDI, BRÂNZOVENESCU şi TRAHANACHE</p></stage>
	  <sp>
 

	    <speaker>TIPĂTESCU</speaker>
	    <stage>	    <p>(montându-se treptat)</p></stage>
	    <p>Da, pentru d. Caţavencu lucrăm noi, pe d-sa noi îl sprijinim, pe d.
Caţavencu să-l alegeţi d-voastră. Şi nu-l sprijinim de silă, îl
sprijinim pentru că dumnealui este cel mai onest concetăţean al nostru...
</p>
	  </sp>
	  <sp>
	    <speaker>	    ZOE</speaker>

	    <p>Fănică, fii calm...</p>
	  </sp>
	  <sp>
	    <speaker>	    TIPĂTESCU</speaker>

	    <p>Da, sunt calm... Pentru că dumnealui <stage>(Farfuridi, Brânzovenescu şi
Trahanache apar în fund şi ascultă. Cei dintâi arată tot ce se petrece
în scenă celui d-al treilea)</stage> nu e ca alţii mişel, pentru că nu e ca
alţii canalie, nu e ca alţii infam... <stage>(se montează din ce în ce)</stage>...
pentru că încă o dată, la alegători ca d-ta, cu minte, cu judecată
limpede, cu simţ politic, nu se poate mai bun reprezentant decât d.
Caţavencu, <stage>(apăsând)</stage> <emph>onorabilul</emph> d. Caţavencu! <stage>(Tipătescu împinge cu
scârbă pe Cetăţeanul turmentat.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(zâmbind cu bonomie)</p></stage>

	    <p>Ce răutăcios!</p>
	  </sp>
	  <sp>
	    <speaker>	    BRÂNZOVENESCU</speaker>
	    <stage>	    <p>(din fund)</p></stage>

	    <p>A!</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(lui Trahanache)</p></stage>

	    <p>Iacă trădarea! Când îţi spuneam, venerabile!... <stage>(coboară toţi.)</stage></p>
	  </sp>
	  <sp>
	    <speaker>	    TRAHANACHE</speaker>

	    <p>Ei! Ai puţintică răbdare!</p>
	  </sp>
	  <sp>
	    <speaker>	    ZOE</speaker>

	    <p>Nene! <stage>(se repede la Trahanache şi-l trage deoparte unde-i vorbeşte
încet şi cu multă mişcare. Caţavencu şi Cetăţeanul turmentat vorbesc de
altă parte asemenea.)</stage></p>
	  </sp>
	  <sp>

	    <speaker>	    TIPĂTESCU</speaker>

	    <p>Ei! Lăsaţi-mă toţi în pace!</p>
	  </sp>
	  <sp>
	    <speaker>	    FARFURIDI</speaker>

	    <p>Te lăsăm, stimabile, dar mergem la Bucureşti...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Şi vom spune tot...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(aparte)</p></stage>
	    <p>Duceţi-vă la dracul! <stage>(trece lângă Trahanache şi Zoe.)</stage></p>
	  </sp>
	  <sp>
	    <speaker>	    FARFURIDI</speaker>

	    <p>La ziare!</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>La Comitetul electoral central!</p>
	  </sp>
	  <sp>
	    <speaker>	    FARFURIDI</speaker>

	    <p>La guvern!</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(arătând pe Farfuridi şi Brânzovenescu lui Caţavencu)</p></stage>

	    <p>Oleu!... Fugi că ameţesc! <stage>(Caţavencu şi Cetăţeanul turmentat convorbesc
foarte mişcat deoparte cu Farfuridi şi Brânzovenescu.)</stage></p>
	  </sp>
	  <sp>
	    <speaker>	    TRAHANACHE</speaker>

	    <p>În sfârşit, ce e, Fănică?</p>
	  </sp>
	  <sp>
	    <speaker>	    TIPĂTESCU</speaker>

	    <p>Nu mă-ntreba pe mine, nene Zahario!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(cu energie)</p></stage>

	    <p>Nici o vorbă, nene, trebuie...</p>
	  </sp>
	  <sp>
	    <speaker>	    TRAHANACHE</speaker>

	    <p>De ce?</p>
	  </sp>
	  <sp>
	    <speaker>	    ZOE</speaker>
	    <stage>	    <p>(precipitată)</p></stage>

	    <p>Dacă mă iubeşti, dacă ţii la mine, acuma tăcere; îţi spun pe urmă tot.
<stage>(vorbesc încet toţi trei.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(cătră Farfuridi şi Brânzovenescu)</p></stage>

	    <p>Daţi-mi voie, stimabile, nu d-voastră veţi avea mai multă încredere faţă
cu înaltele locuri decât onorabilul<stage> (toţi ascultă, Tipătescu se plimbă
agitat în fund)</stage> d. Tipătescu, prefectul cel mai onest!...</p>
	  </sp>
	  <sp>
	    <speaker>	    TRAHANACHE</speaker>

	    <p>Da!</p>
	  </sp>
	  <sp>
	    <speaker>	    CAŢAVENCU</speaker>

	    <p>Cel mai integru!...</p>
	  </sp>
	  <sp>
	    <speaker>	    TRAHANACHE</speaker>

	    <p>Da!</p>
	  </sp>
	  <sp>
	    <speaker>	    CAŢAVENCU</speaker>

	    <p>Cel mai credincios!...</p>
	  </sp>
	  <sp>
	    <speaker>	    ZOE</speaker>

	    <p>Fireşte!</p>
	  </sp>
	  <sp>
	    <speaker>	    CAŢAVENCU</speaker>

	    <p>Daţi-mi voie să vă spun că toate zbuciumările d-voastră sunt numai şi
numai chestii personale, şi când vin nişte asemenea persoane... ca
d-voastră...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Nanana!</p>
	  </sp>
	  <sp>
	    <speaker>	    FARFURIDI</speaker>

	    <p>Care va să zică şi insulte!</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Bravos!</p>
	  </sp>
	  <sp>
	    <speaker>	    CAŢAVENCU</speaker>

	    <p>Chestie de tarabă, onorabile! Daraveri de clopotniţă, stimabile!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(cătră Trahanache)</p></stage>

	    <p>Se-nţelege!</p>
	  </sp>
	  <sp>
	    <speaker>	    CAŢAVENCU</speaker>

	    <p>Alegătorii vor vorbi...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(îndemnând pe Cetăţeanul turmentat şi pe Trahanache)</p></stage>

	    <p>Da, alegătorii vor vorbi.</p>
	  </sp>
	  <sp>
	    <speaker>	    TRAHANACHE</speaker>

	    <p>Da, alegătorii vor vorbi, fireşte!</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(serios)</p></stage>

	    <p>Da, noi vom vorbi!</p>
	  </sp>
	</div>


	<div>
	  <head>Scena XIV</head>
	  <stage><p>ACEIAŞI - GHIŢĂ PRISTANDA (venind fuga din fund, cu o depeşă-n mână)</p></stage>
	  <sp>

	    <speaker>PRISTANDA</speaker>

	    <p>Coane Fănică! O depeşă <emph>fe-fe</emph> urgentă!</p>
	  </sp>
	  <sp>
	    <speaker>	    ZOE</speaker>

	    <p>O depeşă! <stage>(se-ntorc toţi spre fund.)</stage></p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(deschide nervos depeşa şi citeşte)</p></stage>

	    <p>"Cu orice preţ, dar cu orice preţ, colegiul d-voastră al II-lea trebuie
să aleagă pe D. Agamemnon Dandanache. <stage>(toţi mişcare.)</stage> Se face din
aceasta pentru d-voastră o înaltă şi ultimă chestie de încredere"... A!</p>
	  </sp>
	  <sp>

	    <speaker>	    FARFURIDI şi BRÂNZOVENESCU</speaker>

	    <p>Aha!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(cu toată energia)</p></stage>

	    <p>A! Nu se poate! Vom lupta contra oricui... Vom lupta contra
guvernului!... <stage>(Tipătescu a căzut obosit pe un scaun.)</stage></p>
	  </sp>
	  <sp>
	    <speaker>	    TRAHANACHE</speaker>

	    <p>Ai puţintică răbdare!</p>
	  </sp>
	  <sp>
	    <speaker>	    ZOE</speaker>

	    <p>Da, nene! Vom lupta contra guvernului!</p>
	  </sp>
	  <sp>
	    <speaker>	    CAŢAVENCU</speaker>

	    <p>Da, vom lupta contra guvernului!<stage> (Caţavencu, Zoe şi Trahanache de o
parte, Farfuridi, Brânzovenescu frecându-şi mâinile cu satisfacţie de
altă parte; Ghiţă în fund; Tipătescu obosit pe scaun, ca şi cum n-ar
lua parte la ce se petrece. Cetăţeanul turmentat în mijloc.)</stage></p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(târât de curent)</p></stage>

	    <p>Da! Vom lupta contra... <stage>(sughiţând şi schimbând tonul)</stage>... adică nu...
Eu nu lupt contra guvernului...</p>
	  </sp>
	    <stage><p>	    (Cortina)</p></stage>

	</div>

      </div>







	<div>
	  <head>Actul III</head>

	  <stage><p>(Teatrul înfăţişează sala cea mare a pretoriului primăriei, un fel de
exagon din care se văd trei laturi. Trei uşi în fund; cea din mijloc dă
în coridorul de intrare; pe cea din dreapta se citeşte: "Ofiţer ţivil";
pe cea din stânga: "Arfiva". În stânga la planul al doilea, o uşă cu
inscripţia "Cabinetul Primarelui". În dreapta, acelaşi plan, altă uşă cu
inscripţia: "Reghistratura". - Partea din stânga până la uşa "Arfivei"
este despărţită de scenă cu un grilaj de lemn acoperit cu perdeluţe de
chembrică verde. Lângă grilaj, la stânga, în scenă, este o estradă pe
care sunt aşezate masa şi jeţul prezidenţial. Înaintea mesei, puţin mai
jos, este tribuna. Pe masă sunt două candelabre, hârtie, călimări şi un
clopoţel. Pe tribună o sticlă şi un pahar de apă. De partea dreaptă sunt
bănci dese şi scaune; sub estradă, asemenea. Peste tot sunt bănci şi
scaune, afară de o cărare lăsată liber de la uşa de intrare din fund
prin mijlocul scenii, pe unde vine şi se duce lumea. Pe pereţi câteva
lămpi atârnate în cuie. Lumină cam săracă. La ridicarea perdelii,
Trahanache este la masa prezidenţială în jeţul său, la spatele tribunei.
Împrejurul mesii, Brânzovenescu şi alţi cetăţeni. -Înaintea tribunii, cu
spatele spre dânsa, alegători, cetăţeni, public, unii şezând jos, alţii
în picioare. Pe bănci, pe scaune şi împrejur asemenea. În capul băncilor
din faţă, e Caţavencu împreună cu Ionescu, Popescu şi alţi dascăli şi
partizani. - Farfuridi e la tribună. -Perdeaua se ridică asupra unei
întreruperi. În toată sala e rumoare. Prezidentul agită clopoţelul.)
</p></stage>

<div>
	  <head>Scena I</head>
	  <stage><p>TRAHANACHE, CAŢAVENCU, BRÂNZOVENESCU, FARFURIDI, IONESCU, POPESCU,
CETĂŢENI, ALEGĂTORI, PUBLIC (Rumoare)
</p></stage>
	  <sp>

	    <speaker>FARFURIDI</speaker>
	    <stage>	    <p>(de la tribună)
</p></stage>

	    <p>Daţi-mi voie <stage>(gustă din paharul cu apă.)</stage> Daţi-mi voie! <stage>(Rumoare.)</stage></p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(trăgându-şi clopoţelul)</p></stage>

	    <p>Stimabili! Onorabili! <stage>(afabil)</stage> faceţi tăcere! Sunt cestiuni
importante, arzătoare la ordinea zilei... Aveţi puţintică răbdare...
<stage>(cătră Farfuridi.)</stage> Dă-i înainte, stimabile, aveţi cuvântul!</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(cătră adunare)</p></stage>

	    <p>După ce am vorbit dar din punctul de vedere istoric, din punctul de
vedere de drept, voi încheia cât se poate mai scurt...</p>
	  </sp>
	  <sp>
	    <speaker>	    POPESCU</speaker>

	    <p>Parol?... Numai dacă t-ei ţinea de vorbă. <stage>(râsete în partea unde sunt
dascălii.)</stage></p>
	  </sp>
	  <sp>
	    <speaker>	    FARFURIDI</speaker>

	    <p>Rog, nu mă-ntrerupeţi, daţi-mi voie...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(cătră partea unde e Popescu)</p></stage>

	    <p>Stimabile, nu-ntrerupeţi...</p>
	  </sp>
	  <sp>
	    <speaker>	    FARFURIDI</speaker>

	    <p>După ce am vorbit dar din punctul de vedere istoric şi din punctul de
vedere de drept, voi încheia, precum am zis, cât se poate mai scurt.
<stage>(bea o sorbitură, apoi, reluându-şi răsuflarea, rar ca şi cum ar începe
o poveste.)</stage> La anul una-mie-opt-sute-două-zeci-şi-unu... fix...
<stage>(Rumoare şi protestări în grupul lui Caţavencu: A! A! A!</stage>)</p>
	  </sp>
	  <sp>
	    <speaker>	    POPESCU</speaker>

	    <p>Dacă ne-ntoarcem iar la 1821 fix, ne-am procopsit. <stage>(rumoare şi
protestări.)</stage></p>
	  </sp>
	  <sp>
	    <speaker>	    FARFURIDI</speaker>

	    <p>Daţi-mi voie... La una-mie-opt-sute...</p>
	  </sp>
	  <sp>
	    <speaker>	    TOŢI</speaker>
	    <stage>	    <p>(în cor, cu tonul lui)</p></stage>

	    <p>Douăzeci-şi-unu fix... <stage>(rumoare şi protestări.)</stage></p>
	  </sp>
	  <sp>
	    <speaker>	    FARFURIDI</speaker>

	    <p>Daţi-mi voie.</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(clopoţel)</p></stage>

	    <p>Stimabile, onorabile! Nu întrerupeţi... Aveţi puţintică...</p>
	  </sp>
	  <sp>
	    <speaker>	    CAŢAVENCU</speaker>

	    <p>Ce răbdare, venerabile domnule prezident! Ceasurile sunt înaintate. Sunt
şi alţi oratori înscrişi să vorbească...</p>
	  </sp>
	  <sp>
	    <speaker>	    TOŢI DIN GRUP</speaker>

	    <p>Da! Da!</p>
	  </sp>
	  <sp>
	    <speaker>	    CAŢAVENCU</speaker>

	    <p>Onorabilul orator a promis să încheie cât se poate mai scurt: apoi ce
fel de scurt este asta, s-o luăm a doua oară de la 1821? A! A! A!</p>
	  </sp>
	  <sp>
	    <speaker>	    TOŢI DIN GRUP</speaker>
	    <p>A! A! A! <stage>(rumoare.)</stage></p>
	  </sp>
	  <sp>
	    <speaker>	    FARFURIDI</speaker>

	    <p>Daţi-mi voie...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(cătră Farfuridi cu dulceaţă, ridicându-se peste masă cătră tribună)</p></stage>

	    <p>Stimabile... eu gândesc că nu ar fi rău să sărim la 48...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(strigând)</p></stage>

	    <p>Mai bine la 64...</p>
	  </sp>
	  <sp>
	    <speaker>	    POPESCU, IONESCU şi TOŢI DIN GRUP</speaker>

	    <p>Da! Da! La 64...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(ridicându-se ca şi când ar consulta adunarea)</p></stage>

	    <p>Adică... la plebicist?</p>
	  </sp>
	  <sp>
	    <speaker>	    TOŢI</speaker>

	    <p>Da, la plebicist! <stage>(zgomot.)</stage></p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(întorcându-se cu spatele spre adunare şi cu faţa la prezident)</p></stage>

	    <p>Daţi-mi voie, domnule prezident; mi-aţi acordat cuvântul: îmi pare că un
prezident o dată ce acordă cuvântul...</p>

	  </sp>
	  <sp>
	    <speaker>	    TRAHANACHE</speaker>
	    <stage>	    <p>(sculându-se şi punând, peste masă, mâinile pe umerii lui Farfuridi,
mângâietor)</p></stage>

	    <p>Dacă mă iubeşti, stimabile, fă-mi hatârul... să trecem la plebicist...
dorinţa adunării!...</p>
	  </sp>
	  <sp>
	    <speaker>	    FARFURIDI</speaker>

	    <p>Dar, domnule prezident...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(şi mai rugător)</p></stage>

	    <p>Să trecem la plebicist! <stage>(îl întoarce binişor de umeri cu faţa spre
adunare.)</stage></p>
	  </sp>
	  <sp>
	    <speaker>	    TOŢI</speaker>
	    <stage>	    <p>(cu putere)</p>
</stage>
	    <p>Da! La plebicist! La plebicist!</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(soarbe o dată şi cu aerul resignat)</p></stage>

	    <p>Ce ziceam dar? La 1864, vine, mă-nţelegi, ocaziunea să se pronunţe
poporul printr-un plebicist... Să vedem însă mai-nainte... să ne dăm
seama bine de ce va să zică... de ce este un plebicist...</p>
	  </sp>
	  <sp>
	    <speaker>	    IONESCU</speaker>

	    <p>Ştim ce este plebicistul! Mersi de explicaţie!</p>
	  </sp>
	  <sp>
	    <speaker>	    TOŢI</speaker>

	    <p>Nu trebuie explicaţie... <stage>(rumoare.)</stage>
</p>
	  </sp>

	  <sp>
	    <speaker>	    FARFURIDI</speaker>
	    <stage>	    <p>(cătră întrerupători)</p></stage>

	    <p>Daţi-mi voie! <stage>(cătră Trahanache.)</stage> Domnule prezident!...
</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(clopoţel)</p></stage>

	    <p>Stimabilii, onorabilii, rog nu întrerupeţi pe orator, <stage>(foarte afabil)</stage>
faceţi tăcere; sunt cestiuni arzătoare la ordinea zilii; aveţi puţintică
răbdare. <stage>(cătră Farfuridi.)</stage> Aveţi cuvântul, stimabile, daţi-i înainte!</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(luând vânt)</p></stage>

	    <p>Când zicem dar 64, zicem plebicist, când zicem plebicist, zicem 64...
Ştim, oricine dintre noi ştie ce este 64, să vedem ce este
plebicistul... <stage>(cu tărie începând fraza.)</stage> Plebicistul!...
</p>
	  </sp>
	  <sp>
	    <speaker>	    CAŢAVENCU</speaker>

	    <p>Aci nu e vorba de plebicist...
</p>
	  </sp>
	  <sp>
	    <speaker>	    FARFURIDI</speaker>

	    <p>Daţi-mi voie; <stage>(discutând cu Caţavencu)</stage>
	      mi se pare că atunci când zicem 64... <stage>(cu
		energică convingere)</stage> şi să nu căutaţi a
	      încerca măcar să mă combateţi; vă voi dovedi cu date
	      istorice că toate popoarele îşi au un 64 al lor...</p>
	  </sp>
	  <sp>
	    <speaker>	    CAŢAVENCU</speaker>

	    <p>Daţi-mi voie; nu e vorba de 64. <stage>(rumoare aprobativă pentru Caţavencu.)</stage></p>
	  </sp>
	  <sp>
	    <speaker>	    FARFURIDI</speaker>

	    <p>Daţi-mi voie... <stage>(Toate colochiile şi
		întreruperile se fac avocăţeşte, cu multă vioiciune şi
		cu tonul înţepat şi volubil.)</stage> Domnule
	      prezident!...</p>
	  </sp>
	  <sp>

	    <speaker>	    TRAHANACHE</speaker>
	    <stage>	    <p>(clopoţel)</p></stage>

	    <p>Stimabile, onorabile, faceţi tăcere... avem cestiuni arzătoare...</p>
	  </sp>

	  <sp>
	    <speaker>	    CAŢAVENCU</speaker>
	    <stage>	    <p>(ridicându-se în capul băncii)</p></stage>

	    <p>Cum, domnule prezident? De unde până unde 64 chestie arzătoare la
ordinea zilei? Dacă nu mă-nşel, îmi pare că suntem în anul de graţie
1883... Ce are a face? Chemaţi pe onorabilul orator la cestiune...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(ridicându-se iar peste masă şi atingându-l pe umere pe Farfuridi)</p></stage>

	    <p>Stimabile... <stage>(afabil şi rugător)</stage> să lăsăm plebicistul, dacă mă
iubeşti; să trecem la cestiune.</p>
	  </sp>

	  <sp>
	    <speaker>	    FARFURIDI</speaker>
	    <stage>	    <p>(obosit de întreruperi, întorcându-se cu faţa spre Trahanache şi cu
spatele la adunare)</p></stage>

	    <p>Domnule prezident, aţi binevoit a-mi acorda cuvântul... Eu cred c-ar
trebui...
</p>
	  </sp>
	  <sp>
	    <speaker>CAŢAVENCU</speaker>
	    <stage>	    <p>(strigând)</p></stage>

	    <p>Nu trebuie, onorabile!</p>
	  </sp>
	  <sp>
	    <speaker>	    TOŢI DIN GRUP</speaker>

	    <p>Nu, nu trebuie!</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(punând mânile, peste masă, pe umerii lui Farfuridi, şi foarte dulce)</p></stage>

	    <p>Mă rog, dacă mă iubeşti, fă-mi hatârul... dorinţa adunării, stimabile...
	      <stage>(îl întoarce de umeri binişor cu faţa spre adunare.)</stage>
</p>
	  </sp>
	  <sp>
	    <speaker>	    TOŢI</speaker>

	    <p>Da! La chestiune! La chestiune!</p>
	  </sp>
	  <sp>
	    <speaker>	    FARFURIDI</speaker>
	    <stage><p>(foarte obosit, soarbe şi se resignează)</p></stage>

	    <p>Ajungem dar la chestiunea reviziunii Constituţiunii şi Legii Electorale...</p>
	  </sp>
	  <sp>
	    <speaker>	    TOŢI</speaker>
	    <stage><p>(cu satisfacţie)</p></stage>

	    <p>A! Aşa da!</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(asemenea)</p></stage>

	    <p>A! <stage>(clopoţel.)</stage> Ei! Acu aveţi puţintică
	      răbdare... <stage>(cătră Farfuridi.)</stage> Scurt,
	      stimabile, scurt, dacă mă iubeşti: dorinţa adunării.
	    </p>
	  </sp>
	  <sp>
	    <speaker>	    FARFURIDI</speaker>
	    <stage><p>(asudă, bea şi se şterge mereu cu basmaua)</p></stage>

	    <p>Mă rog, daţi-mi voie! Ştiţi care este opinia mea în privinţa revizuirii?</p>
	  </sp>
	  <sp>
	    <speaker>	    TOATĂ SALA</speaker>

	    <p>Nu!... Să vedem!... Spune!</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(batjocoritor)</p></stage>

	    <p>Să vedem opinia lui d. Farfuridi. <stage>(Trahanache clopoţeşte.)</stage></p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(asudă mereu şi se emoţionează pe văzute)</p></stage>

	    <p>Opinia mea este aceasta: e vorba de revizuire, da?</p>
	  </sp>
	  <sp>
	    <speaker>	    TOŢI</speaker>
	    <stage>	    <p>(puternic)</p></stage>

	    <p>Da! Da!</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(emoţionat şi asudând)</p></stage>

	    <p>Atunci, iată ce zic eu, şi împreună cu mine
	      <stage>(începe să se înece)</stage> trebuie să
	      <stage>[sic]</stage> zică asemenea toţi aceia care nu
	      vor să cază la extremitate <stage>(se îneacă
		mereu)</stage>, adică vreau să zic, da, ca să fie
	      moderaţi... adică nu exageraţiuni!... Într-o chestiune
	      politică... şi care, de la care atârnă viitorul,
	      prezentul şi trecutul ţării... să fie ori prea-prea, ori
	      foarte-foarte... <stage>(se încurcă, asudă şi
		înghite)</stage> încât vine aci ocazia să întrebăm
	      pentru ce?... Da... Pentru ce?... Dacă Europa... să fie
	      cu ochii aţintiţi asupra noastră, dacă mă pot pronunţa
	      astfel, care lovesc soţietatea, adică fiindcă din cauza
	      zguduirilor... şi... idei subversive... <stage>(asudă şi
		se rătăceşte din ce în ce)</stage> şi mă-nţelegi, mai
	      în sfârşit, pentru care în orce ocaziuni solemne a dat
	      probe de tact... vreau să zic într-o privinţă, poporul,
	      naţiunea, România... <stage>(cu tărie)</stage> ţara în
	      sfârşit... cu bun-simţ, pentru ca Europa cu un moment
	      mai nainte să vie şi să recunoască, de la care putem
	      zice depandă... <stage>(se încurcă şi asudă mai
		tare)</stage> precum, - daţi-mi voie - precum
	      la 21, daţi-mi voie <stage>(se şterge)</stage> la 48, la
	      34, la 54, la 64, la 74 asemenea şi la 84 şi 94, şi
	      eţetera, întru cât ne priveşte... pentru ca să dăm
	      exemplul chiar surorilor noastre de ginte latine însă!
	      <stage>(foarte asudat, se şterge, bea, iar se şterge şi
		suflă foarte greu. Trahanache a urmărit cu mâna tactul
		sacadelor oratorice ale lui Farfuridi. Bravo şi
		aplauze în fund, conduse de Brânzovenescu; râsete şi
		sâsâituri în grupului lui Caţavencu. Clopoţelul lui
		Trahanache de abia se mai aude. - După ce s-a mai
		oprit zgomotul, cu multă aprindere.)</stage> Daţi-mi
	      voie! Termin îndată! Mai am două vorbe de zis.
	      <stage>(zgomotul tace.)</stage> Iată dar opinia mea.
	      <stage>(în supremă luptă cu oboseala care-l
		biruie.)</stage> Din două una, daţi-mi voie: ori să se
	      revizuiască, primesc! Dar să nu se schimbe nimica; ori
	      să nu se revizuiască, primesc! dar atunci să se schimbe
	      pe ici pe colo, şi anume în punctele... esenţiale... Din
	      această dilemă nu puteţi ieşi... Am zis! <stage>(Aplauze
		în fund, sâsâituri în faţă. Farfuridi coboară zdrobit,
		ştergându-se de sudoare, şi merge în fund.
		Brânzovenescu şi alţi alegători îl întâmpină şi-i
		strâng mâna. - Rumoare. Mai mulţi din auditoriu se
		scoală şi strică rândurile. Caţavencu suie de la
		dreapta în mijloc, unde vorbeşte încet cu grupul său
		gesticulând viu. Cu un alt grup mai în fund Farfuridi
		şi Brânzovenescu asemenea. - Pristanda iese misterios
		din cabinetul primarului, trece prin uşcioara
		grilajului, care este la spatele tribunii, şi trage de
		pulpană pe Trahanache, care sună clopoţelul.)</stage>
	    </p> 
	  </sp>
	</div>

	<div>
	  <head>Scena II</head>
	    <stage><p>ACEIAŞI - PRISTANDA</p></stage>	  

	  <sp>

	    <speaker>TRAHANACHE</speaker>
	    <stage>	    <p>	    (lăsând clopoţelul şi întorcându-se la spatele mesii)</p></stage>

	    <p>'Ai? Ce e?</p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(misterios şi repede)
</p></stage>
	    <p>Coane Zahario! Conul Fănică, coana Joiţica!...
</p>
	  </sp>
	  <sp>
	    <speaker>	    TRAHANACHE</speaker>

	    <p>Ei? Ce?</p>
	  </sp>
	  <sp>
	    <speaker>	    PRISTANDA</speaker>

	    <p>Sunt dincoace în cabinet... au venit pe din dos, vă aşteaptă. Numaidecât
să poftiţi acolo.</p>
	  </sp>
	  <sp>
	    <speaker>	    TRAHANACHE</speaker>
	    <stage><p>(asemenea misterios)</p></stage>
	    <p>Nu pot să las prezidenţia... să aibă puţintică răbdare.</p>
	  </sp>
	  <sp>
	    <speaker>	    PRISTANDA</speaker>

	    <p>Trebuie... numaidecât!... Suspandaţi!</p>
	  </sp>
	  <sp>
	    <speaker>TRAHANACHE</speaker>
	    <stage><p>(trage clopoţelul şi se ridică)</p></stage>

	    <p>Stimabilă, onorabilă adunare. După discursul important,
	      pe care l-a ţinut respectabilul nostru concetăţean şi
	      advocat d. Farfuridi, eu cred că ar fi bine să suspandăm
	      şedinţa pentru cinci minute.</p>
	  </sp>
	  <sp>
	    <speaker>	    VOCI</speaker>

	    <p>Da! Da! Pentru cinci minute!...
</p>

	    <stage>	    <p>(Caţavencu cu grupul său, Farfuridi şi Brânzovenescu cu al lor se
amestecă în mulţime. Trahanache, care s-a dat jos de pe tribună, a
deschis portiţia grilajului şi a trecut cu Ghiţă în partea stângă
despărţită, bate în uşa "Cabinetului Primarului". Zoe şi Tipătescu îi
deschis; Trahanache şi Ghiţă dispar înăuntru; uşa se închide la loc.)
</p></stage>
	  </sp>
	</div>

	<div type="scene">
	  <head>Scena III</head>
	  <stage><p>ACEIAŞI - fără TRAHANACHE şi PRISTANDA</p></stage>

	  <sp>
	    <speaker>CAŢAVENCU</speaker>
	    <stage><p>(cătră grupul lui)</p></stage>

	    <p>Ei, cum să-l trimeţi în Cameră, nene, pe stimabilul? Nu
	      zic, are ideile, opiniile lui - şi eu respect ideile,
	      numai să fie sincere, şi el e sincer, n-ai ce zice, -
	      respect la orice opiniune!... Dar să-ţi vie stimabilul
	      cu idei învechite, cu opiniuni ruginite, şi să te sperie
	      mereu cu Europa, cu zguduiri, cu teorii subversive...
	      asta nu mai merge... Astfel de opiniuni nu le respect,
	      să-mi dea voie să-i spui...
	    </p>
	  </sp>

	  <sp>
	    <speaker>	    POPESCU</speaker>

	    <p>Nu, uite ce susţine Farfuridi, n-ai înţeles; susţine că adică după
istorie - d-aia se teme el de zguduiri - nu trebuie să dăm exemplu rău
surorilor noastre de ginte latină. N-ai auzit, chiar a zis-o el:
surorile noastre de ginte latină...
</p>
	  </sp>
	  <sp>
	    <speaker>	    IONESCU</speaker>

	    <p>Da! A zis-o...</p>
	  </sp>
	  <sp>
	    <speaker>	    CAŢAVENCU</speaker>
	    <stage><p>(cu aer de protecţie)</p></stage>

	    <p>Voi dascălii sunteţi băieţi buni, dar aveţi un cusur
	      mare: cum vă vorbeşte cineva de istorie, s-a isprăvit,
	      are dreptate. <stage>(cu putere.)</stage> Ce istorie? Apoi, dacă e
	      vorba de istorie, apoi ce te-nvaţă istoria mai întâi
	      şi-ntâi?</p>
	  </sp>
	  <sp>
	    <speaker>	    POPESCU</speaker>

	    <p>Că România de la Traian...</p>
	  </sp>
	  <sp>
	    <speaker>	    CAŢAVENCU</speaker>

	    <p>Nu-i aşa...</p>
	  </sp>
	  <sp>
	    <speaker>	    IONESCU</speaker>

	    <p>Că adică străbunul nostru...</p>
	  </sp>
	  <sp>
	    <speaker>	    CAŢAVENCU</speaker>

	    <p>Ce străbun! Ce nostru! Vezi că nu ştiţi! <stage>(cu tonul
	      retoric.)</stage> Or, mai întâi şi-ntâi istoria ne învaţă anume
	      că un popor care nu merge înainte stă pe loc, <stage>(publicul
	      începe să-i ia aminte că perorează şi se grupează
	      încet-încet împrejurul lui ca să asculte)</stage> ba chiar dă
	      înapoi, că legea progresului este aşa, că cu cât mergi
	      mai iute, cu atât ajungi mai departe. <stage>(Grupul lui
	      Caţavencu aprobă şi admiră, grupul lui Farfuridi şi
	      Brânzovenescu, care s-au apropiat şi ascultă mai dintr-o
	      parte, dă din umeri.)</stage></p>
	  </sp>
	  <sp>
	    <speaker>	    IONESCU</speaker>

	    <p>Asta e aşa.</p>
	  </sp>
	  <sp>
	    <speaker>	    POPESCU</speaker>

	    <p>Nici nu mai încape vorbă.</p>
	  </sp>
	  <sp>
	    <speaker>FARFURIDI</speaker>
	    <stage><p>(înţepat)</p></stage>

	    <p>Da! Progres! Progres fără conservaţiune, când vedem bine că Europa...</p>
	  </sp>
	  <sp>
	    <speaker>	    CAŢAVENCU</speaker>
	    <stage><p>(întrerupându-l lătrător)</p></stage>

	    <p>Nu voi, stimabile, să ştiu de Europa d-tale, eu voi să
	      ştiu de România mea şi numai de România... Progresul,
	      stimabile, progresul! În zadar, veniţi cu gogoriţe, cu
	      invenţiuni antipatriotice, cu Europa, ca să amăgiţi
	      opinia publică...</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(şi mai înţepat)</p></stage>

	    <p>Dă-mi voie... Mi se pare că altcineva amăgeşte opinia publică...</p>
	  </sp>
	  <sp>
	    <speaker>	    CAŢAVENCU</speaker>

	    <p>Nu voi să ştiu de ce zici d-ta.</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Fireşte că nu vrei să ştii... nu-ţi vine la socoteală...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(şi mai lătrător)</p></stage>

	    <p>Să-şi vază de trebile ei Europa. Noi ne amestecăm în
	      trebile ei? Nu... N-are prin urmare dreptul să se
	      amestece într-ale noastre... D-ta eşti advocat, eşti
	      confrate cu mine...</p>
	  </sp>
	  <sp>
	    <speaker>	    FARFURIDI</speaker>

	    <p>Da, sunt avocat, dar nu sunt confrate cu d-ta...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(urmându-şi jocul)</p></stage>

	    <p>Ştii ca şi mine principiul de drept, fiecare cu al său,
	      fiecare cu treburile sale... <emph>oneste
		bibere...</emph></p>
	  </sp>
	  <sp>
	    <speaker>	    FARFURIDI</speaker>

	    <p>Da' de onest n-ai încotro!... <stage>(grupurile
		Caţavencu şi Farfuridi încep a se despărţi, fiecare de
		o parte.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(cu totul înţepător)</p></stage>

	    <p>Stimabile, nu ştiu pentru ce d-ta mă prigoneşti de la o
	      vreme... Ce ai cu mine? Suntem în faţa alegătorilor,
	      stimabile: <emph>or,</emph> nu încape pică; să luptăm:
	      d-ta o să-ţi pui candidatura, o ştim; eu ţi-o declar că
	      mi-o pui pe a mea... luptă electorală! Şi ştim că lupta
	      electorală este viaţa popoarelor... De ce te revolţi
	      contra adevărului? În contra dreptului?... <emph>Oneste
		bibere,</emph> onorabile!... <stage>(aprobări din
		partea grupului.)</stage></p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(izbucnind)</p></stage>

	    <p>Ia scuteşte-mă cu mofturile d-tale! Onest d-ta? Pe de o
	      parte "Răcnetul Carpaţilor", pe de altă parte
	      chiverniseala confraţilor; pe de o parte opoziţie la
	      toartă, pe de altă parte teşcherea la buzunar!... Urlă
	      târgul, domnule...</p>
	  </sp>
	  <sp>
	    <speaker>	    BRÂNZOVENESCU</speaker>
	    <stage>	    <p>(trăgându-l de mânecă)</p></stage>

	    <p>Tache! Tache!</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(smucindu-se)</p></stage>

	    <p>Ia lasă-mă-n pace, să mă răfuiesc odată cu domnul... Ce adică, noi nu
ştim, nu vedem, orbi suntem? D-ta eşti candidatul prefectului...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(râzând)</p></stage>

	    <p>Eu sunt candidatul grupului tânăr, inteligent şi
	      independent... Onorabilul, venerabilul nostru prezident
	      - <stage>(îl caută cu ochii)</stage> unde e venerabilul prezident?
	      Nu-l văz... -va proclama, pe cât ştim, astă-seară pe
	      candidatul comitetului dv. - comitetul dv. - ...<emph>Or,</emph>
	      dacă voi avea onoarea ca să mă agreeze şi comitetul dv.
	      ... căci e al dv. ...</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(fierbând mereu)</p></stage>

	    <p>Nu mai este comitetul nostru, este al dumitale...</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Tache! Tache, fii cuminte. <stage>(îl trage de mânecă,
		Farfuridi se smuceşte.)</stage></p>
	  </sp>

	  <sp>
	    <speaker>	    CAŢAVENCU</speaker>
	    <stage>	    <p>(cu ton batjocoritor)</p></stage>

	    <p>Adică, dă-mi voie, d-ta nu mai eşti al comitetului!
	      <stage>(grupurile se desinează distinct de două părţi şi
		se privesc cu încordare.)</stage></p>
	  </sp>
	  <sp>
	    <speaker>	    FARFURIDI</speaker>

	    <p>Da, eu nu mai sunt, eu care am susţinut totdeauna
	      partidul... şi d-ta, care l-ai înjurat totdeauna...
	      eşti!</p>
	  </sp>
	  <sp>
	    <speaker>	    CAŢAVENCU</speaker>

	    <p>Dă-mi voie!...</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(furios)</p></stage>

	    <p>Ce voie! Ce voie!... Vii cu moftologii, cu iconomii, cu soţietăţi, cu
scamatorii, ca să tragi lumea pe sfoară... cu dăscălimea d-tale,
	      <stage>(mişcare în grupul Caţavencu)</stage> cu moftangiii d-tale...</p>
	  </sp>
	  <sp>
	    <speaker>	    POPESCU</speaker>
	    <stage>	    <p>(violent)</p></stage>

	    <p>Domnule, retrage-ţi cuvântul!
</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(continuând)</p></stage>

	    <p>Cu grupul <emph>(umflând cuvintele)</emph>
	      inteligent,... independent,... impertinent!
	      <emph>(porneşte spre fund cu Brânzovenescu şi cu grupul
		lor.)</emph></p>
	  </sp>

	  <sp>
	    <speaker>	    TOŢI</speaker>
	    <stage>	    <p>(din grupul lui Caţavencu)</p></stage>

	    <p>A! A! <emph>(se reped spre ei, zgomot, învălmăşală şi ghiontuieli.)</emph></p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(ieşind prin fund)</p></stage>

	    <p>Vă-nvăţăm noi, papugiilor!</p>
	  </sp>
	  <sp>
	    <speaker>	    GRUPUL CAŢAVENCU</speaker>

	    <p>Afară! Afară! <stage>(urmăreşte în fund pe cei din grupul Farfuridi.)</stage></p>

	    <p>(Toată lumea s-a înghesuit în fund şi a ieşit afară cu
	      zgomot. În tot timpul scenii următoare, sala întrunirii
	      e goală. În fund, prin uşe, se văd mai mulţi alegători
	      primblându-se în sus şi-n jos, vorbind încet şi
	      fumând.)</p>
	  </sp>
	</div>

	<div>
	  <head>Scena IV</head>
	  <stage><p>TRAHANACHE ieşind repede din fund, din cabinetul
	      primarului în partea despărţită cu grilaj, după el
	      FĂNICĂ şi ZOE urmărindu-l. (Scena aceasta se face
	      misterior şi răpede.) </p></stage>
	  <sp>

	    <speaker>TRAHANACHE</speaker>

	    <p>Nu! Nu se poate...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(urmărindu-l)</p></stage>

	    <p>Nene...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(asemenea)</p></stage>

	    <p>Neică Zahario.</p>
	  </sp>
	  <sp>
	    <speaker>	    ZOE</speaker>

	    <p>Dacă ai ţinut vreodată la mine...</p>
	  </sp>
	  <sp>
	    <speaker>	    TIPĂTESCU</speaker>

	    <p>Dacă mi-eşti prietin...</p>
	  </sp>
	  <sp>
	    <speaker>	    TRAHANACHE</speaker>

	    <p>Ei, aveţi puţintică răbdare! <stage>(serios.)</stage>
	      Cum putem noi să punem candidatura unui plastograf?</p>
	  </sp>
	  <sp>
	    <speaker>	    TIPĂTESCU</speaker>

	    <p>Bine, frate, plastograf, aşa e; dar până să bage lumea
	      de seamă... să-l tragem în judecată...</p>
	  </sp>
	  <sp>
	    <speaker>	    ZOE</speaker>

	    <p>Să ne facem de râs prin tribunale... nene, gândeşte-te...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(după un moment de ezitare)</p></stage>

	    <p>Ei nu! Dacă ar fi numai una... aia cu scrisoarea ta
	      cătră Joiţica, înţeleg; să zic: pentru politică - unde e
	      în joc enteresul ţării, ca oricare român, a încercat
	      omul, ca să te forţeze adică, pentru că te ştie că ţii
	      la onoarea Joiţichii, ca prietin ce-mi eşti, - a făcut
	      plastografie...</p>
	  </sp>
	  <sp>
	    <speaker>	    TIPĂTESCU</speaker>

	    <p>Se-nţelege!</p>
	  </sp>
	  <sp>
	    <speaker>	    ZOE</speaker>

	    <p>Fireşte; în politică...</p>
	  </sp>
	  <sp>
	    <speaker>	    TRAHANACHE</speaker>

	    <p>Ei, aveţi puţintică răbdare... De astălaltă?
	      <stage>(se loveşte cu mâna pe buzunarul
		hainii.)</stage> Apoi, dacă umblă el cu
	      machiavelicuri, să-i dau eu machiavelicuri -
	      <stage>(schimbând tonul.)</stage> Martoră mi-e Maica
	      Precista! Să n-am parte de Joiţica - că e de faţă - să
	      spuie...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(cu sentiment)</p></stage>

	    <p>Nene!</p>
	  </sp>
	  <sp>
	    <speaker>	    TRAHANACHE</speaker>

	    <p>N-am umblat în viaţa mea cu diplomăţie; dar dacă e
	      vorba să facem pe iezuitul a la Matternich, apoi să-i
	      dau eu, neică...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(impacientat)</p></stage>

	    <p>Nu pricep, neică Zahario!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(asemenea)</p></stage>

	    <p>Nici eu.</p>
	  </sp>
	  <sp>
	    <speaker>	    TRAHANACHE</speaker>

	    <p>Ei, aveţi puţintică răbdare! <stage>(scoate o hârtie din
	      buzunar şi o desface - o poliţă.)</stage> Asta tot pentru
	      politică e? Girurile astea două cu care onorabilul d.
	      Caţavencu a ridicat cinci mii de lei de la Soţietate,
	      sunt tot pentru enteresul ţării?</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(luând degrabă poliţa şi examinând-o când pe-o partea când pe alta)</p></stage>

	    <p>Suntem scăpaţi!</p>
	  </sp>
	  <sp>
	    <speaker>	    ZOE</speaker>

	    <p>Scăpaţi?</p>
	  </sp>
	  <sp>
	    <speaker>	    TRAHANACHE</speaker>

	    <p>Ei apoi? Când îţi spuneam eu să ai puţintică răbdare,
	      că l-am prins cu alta mai boacănă...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(abia stăpânindu-şi bucuria)</p></stage>

	    <p>Nene Zahario, candidatul nostru este d. Agamiţă Dandanache.</p>
	  </sp>
	  <sp>
	    <speaker>	    TRAHANACHE</speaker>

	    <p>Aşa da!</p>
	  </sp>
	  <sp>
	    <speaker>	    ZOE</speaker>

	    <p>Mi-e frică!...</p>
	  </sp>
	  <sp>
	    <speaker>	    TIPĂTESCU</speaker>

	    <p>Nu mai avem nici o grijă.</p>
	  </sp>
	  <sp>
	    <speaker>	    TRAHANACHE</speaker>

	    <p>... Dă-mi înscris pe Gagamiţă ăla, să nu-i uit
	      numele... <emph>(vorbeşte încet cu Zoe.)</emph></p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(scoate portofelul, rupe o filă şi scrie pe ea, apoi o dă lui Zaharia)</p></stage>

	    <p>Iată...</p>
	  </sp>
	  <sp>
	    <speaker>	    TRAHANACHE</speaker>

	    <p>Mă duc să deschid şedinţa.</p>
	  </sp>
	  <sp>
	    <speaker>	    TIPĂTESCU</speaker>

	    <p>Anunţă îndată candidatura, ridică şedinţa şi vino să
	      mergem la preferanţă, te aşteptăm...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(vrând să treacă prin portiţa grilajului în partea tribunii)</p></stage>

	    <p>A! Ţi-am dat poliţa lui Caţavencu... Să nu o pierzi. <stage>(trece.)</stage></p>
	  </sp>
	  <sp>
	    <speaker>	    TIPĂTESCU</speaker>

	    <p>N-ai grijă, neică Zahario, eu nu pierz hârtiile de
	      preţ... <stage>(sărută repede pe Zoe.)</stage></p>
	  </sp>
	  <sp>
	    <speaker>	    ZOE</speaker>

	    <p>Fănică!</p>
	  </sp>
	  <sp>
	    <speaker>	    TIPĂTESCU</speaker>

	    <p>A! Acuma, să-l lucrez eu pe nenea Caţavencu <stage>(ies
		amândoi iute pe uşa din stânga.)</stage></p>

	  </sp>
	</div>



	<div>
	  <head>Scena V</head>
	  <stage><p>TRAHANACHE, care s-a urcat la tribună, apoi
	      CAŢAVENCU, POPESCU, IONESCU, ALEGĂTORI, PUBLICUL venind
	      din fund şi ocupând locurile lor din scena I-a. Intrare
	      zgomotoasă, acompaniată de clopoţelul
	      prezidentului.</p></stage>

	  <sp>
	    <speaker>TRAHANACHE</speaker>
	    <stage><p>(în picioare)</p></stage>
	    <p>Orele sunt înaintate! Poftiţi, poftiţi, stimabililor:
	      avem cestiuni arzătoare la ordinea zilii...
	      <stage>(şade.)</stage></p>
	    <stage><p>(Toată lumea s-a aşezat la locul său.)</p></stage>
	  </sp>

	  <sp>
	    <speaker>CAŢAVENCU</speaker>
	    <stage>	    <p>(cu modestie)</p></stage>

	    <p>D-le preşedinte, vă rog, cerusem şi eu cuvântul...</p>
	  </sp>
	  <sp>
	    <speaker>	    TRAHANACHE</speaker>

	    <p>Da, <stage>(binevoitor)</stage> da, stimabile. Aveţi cuvântul. Poftiţi la tribună!...</p>

	    <stage>	    <p>(Mişcare în grupul lui Caţavencu.)</p></stage>
	  </sp>

	  <sp>
	    <speaker>	    CAŢAVENCU</speaker>
	    <stage>	    <p>(ia poză, trece cu importanţă printre
		mulţime şi suie la tribună; îşi pune pălăria la o
		parte, gustă din paharul cu apă, scoate un vraf de
		hârtii şi gazete şi le aşază pe tribună, apoi îşi
		trage batista şi-şi şterge cu eleganţă avocăţească
		fruntea. Este emoţionat, tuşeşte şi luptă ostentativ
		cu emoţia care pare a-l birui. - Tăcere completă. Cu
		glasul tremurat.)</p></stage>

	    <p>Domnilor!... Onorabili concetăţeni!... Fraţilor!...
	      <stage>(plânsul îl îneacă.)</stage> Iertaţi-mă, fraţilor, dacă sunt
	      mişcat, dacă emoţiunea mă apucă aşa de tare... suindu-mă
	      la această tribună... pentru a vă spune şi eu...
	      <stage>(plânsul îl îneacă mai tare.)</stage>... Ca orice român, ca
	      orice fiu al ţării sale... în aceste momente solemne...
	      <stage>(de abia se mai stăpâneşte)</stage> mă gândesc... la ţărişoara
	      mea... <stage>(plânsul l-a biruit de tot)</stage> la România...
	      <stage>(plânge. Aplauze în grup)</stage>... la fericirea ei!...
	      <stage>(acelaşi joc de amândouă părţile)</stage>... la progresul ei!
	      <stage>(asemenea crescendo)</stage>... la viitorul ei! <stage>(plâns cu
	      hohot. Aplauze zguduitoare.)</stage></p>
	  </sp>
	  <sp>
	    <speaker>	    IONESCU, POPESCU, TOŢI</speaker>
	    <stage>	    <p>(foarte mişcaţi)</p></stage>

	    <p>Bravo!</p>
	  </sp>
	  <sp>
	    <speaker>	    CAŢAVENCU</speaker>
	    <stage><p>(ştergându-se repede la ochi şi
		remiţându-se d-odată; cu tonul brusc, vioi şi
		lătrător)</p></stage>

	    <p>Fraţilor, mi s-a făcut o imputare şi sunt mândru de
	      aceasta!... O primesc! Mă onorez a zice că o merit!...
	      <stage>(foarte volubil.)</stage> Mi s-a făcut imputarea că sunt
	      foarte, că sunt prea, că sunt ultra-progresist... că
	      sunt liber-schimbist... că voi progresul cu orice preţ.
	      <stage>(scurt şi foarte retezat.)</stage> Da, da, da, de trei ori da!
	      <stage>(aruncă roată priviri scânteietoare în adunare. Aplauze
	      prelungite.)</stage></p>
	  </sp>
	  <sp>
	    <speaker>	    CAŢAVENCU</speaker>

	    <p>Da! <stage>(cu putere din ce în ce crescândă.)</stage> Voi progresul
	      şi nimic alt decât progresul: pe calea politică...
	      <stage>(îngraşă vorbele.)</stage></p>
	  </sp>
	  <sp>
	    <speaker>	    POPESCU</speaker>

	    <p>Bravo!</p>
	  </sp>
	  <sp>
	    <speaker>	    CAŢAVENCU</speaker>

	    <p>Socială...</p>
	  </sp>
	  <sp>
	    <speaker>	    IONESCU</speaker>

	    <p>Bravo!</p>
	  </sp>
	  <sp>
	    <speaker>	    CAŢAVENCU</speaker>

	    <p>Economică...</p>
	  </sp>
	  <sp>
	    <speaker>	    POPESCU</speaker>

	    <p>Bravo!</p>
	  </sp>
	  <sp>
	    <speaker>	    CAŢAVENCU</speaker>

	    <p>Administrativă...</p>
	  </sp>
	  <sp>
	    <speaker>	    IONESCU</speaker>

	    <p>Bravo!</p>
	  </sp>
	  <sp>
	    <speaker>	    CAŢAVENCU</speaker>

	    <p>Şi... şi...</p>
	  </sp>
	  <sp>
	    <speaker>	    IONESCU, POPESCU, GRUPUL</speaker>

	    <p>Bravo! Bravo!</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(clopoţind)</p></stage>

	    <p>Rog, nu întrerupeţi pe orator, stimabile...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(cu tărie)</p></stage>

	    <p>Nu mă tem de întreruperi, venerabile domnule
	      preşedinte... <stage>(cătră adunare şi mai ales cătră grup, cu
	      tonul sigur.)</stage> Puteţi, d-lor, să întrerupeţi, pentru că
	      eu am tăria opiniunilor mele... <stage>(reintrând în tonul
	      discursului şi îngrăşând mereu vorbele)</stage> şi... şi...
	      finanţiară. <stage>(Aplauze prelungite.)</stage>... Da, suntem
	      ultra-progresişti, da, suntem liber-schimbişti... Or...
	      conduşi de aceste idei, am fundat aci înoraşul nostru
	      "Aurora Economică Română", soţietate
	      enciclopedică-cooperativă, independentă de cea din
	      Bucureşti... pentru că noi suntem pentru
	      descentralizare. Noi... eu... nu recunosc, nu voi să
	      recunosc epitropia bucureştenilor, capitaliştilor,
	      asupra noastră; căci în districtul nostru putem face şi
	      noi ce fac dânşii în al lor...</p>
	  </sp>
	  <sp>
	    <speaker>	    GRUPUL</speaker>
	    <stage>	    <p>(aplauze)</p></stage>

	    <p>Bravo!</p>
	  </sp>
	  <sp>
	    <speaker>	    CAŢAVENCU</speaker>

	    <p>Soţietatea noastră are de scop să încurajeze industria română, pentru
că, daţi-mi voie să vă spui, din punctul de vedere economic, stăm rău...</p>
	  </sp>
	  <sp>
	    <speaker>	    GRUPUL</speaker>
	    <stage>	    <p>(aplauze)</p></stage>

	    <p>Bravo!</p>
	  </sp>
	  <sp>
	    <speaker>	    CAŢAVENCU</speaker>

	    <p>Industria română e admirabilă, e sublimă, putem zice,
	      dar lipseşte cu desăvârşire. Soţietatea noastră dar,
	      noi, ce aclamăm? Noi aclamăm munca, travaliul, care nu
	      se face de loc în ţara noastră!</p>
	  </sp>
	  <sp>
	    <speaker>	    GRUPUL</speaker>

	    <p>Bravo! <stage>(aplauze entuziaste.)</stage></p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(clopoţind)</p></stage>

	    <p>Stimabile... nu...</p>
	  </sp>
	  <sp>
	    <speaker>	    CAŢAVENCU</speaker>

	    <p>Lăsaţi, d-le preşedinte, să întrerupă... nu mă tem de
	      întreruperi!... În Iaşi, de exemplu, - permiteţi-mi
	      această digresiune, este tristă, dar adevărată! - în
	      Iaşi n-avem nici un negustor român, nici unul!...</p>
	  </sp>
	  <sp>
	    <speaker>	    GRUPUL</speaker>
	    <stage>	    <p>(mişcat)</p></stage>

	    <p>A!</p>
	  </sp>
	  <sp>
	    <speaker>	    CAŢAVENCU</speaker>

	    <p>Şi cu toate aceste toţi faliţii sunt jidani!
	      Explicaţi-vă acest fenomen, acest mister, dacă mă pot
	      exprima astfel!</p>
	  </sp>
	  <sp>
	    <speaker>	    GRUPUL</speaker>

	    <p>Bravo! <stage>(aplauze.)</stage></p>
	  </sp>
	  <sp>
	    <speaker>	    CAŢAVENCU</speaker>

	    <p>Ei bine! Ce zice soţietatea noastră? Ce zicem noi?...
	      Iată ce zicem: această stare de lucruri este
	      intolerabilă! <stage>(aprobări în grup. Cu tărie.)</stage> Până când
	      să n-avem şi noi faliţii noştri?... Anglia-şi are
	      faliţii săi, Franţa-şi are faliţii săi, până şi chiar
	      Austria-şi are faliţii săi, în fine oricare naţiune,
	      oricare popor, oricare ţară îşi are faliţii săi
	      <stage>(îngraşă vorbele.)</stage>... Numai noi să n-avem faliţii
	      noştri!... Cum zic: această stare de lucruri este
	      intolerabilă, ea nu mai poate dura!... <stage>(aplauze
	      frenetice. Pauză. Oratorul soarbe din pahar şi aruncă
	      iar priviri scânteietoare în adunare. În momentul acesta
	      mai mulţi inşi se mişcă în fund, pe unde apare
	      Cetăţeanul turmentat şi Ghiţă în ţivil.)</stage></p>
	  </sp>
	</div>

	<div>
	  <head>Scena VI</head>
	  <stage><p>ACEIAŞI - GHIŢĂ PRISTANDA şi CETĂŢEANUL foarte
	      şovăind. Zgomot la intrarea acestora </p></stage>
	  <sp>

	    <speaker>TRAHANACHE</speaker>
	    <stage>	    <p>(clopoţind)</p></stage>

	    <p>Faceţi puţintică tăcere...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(care, în timpul scurt al rumorii
		provocate de intrarea lui Pristanda şi a Cetăţeanului
		turmentat, şi-a consultat hârtiuţele, cu ton
		predomnitor)</p></stage>

	    <p>Fraţilor, iată ce spun statutele soţietăţii noastre la
	      art. I-iu: "Se formează în urbea noastră o soţietate
	      enciclopedică-cooperativă cu numele de <q>Aurora Economică
	      Română</q>. Scopul societăţii este ca România să fie bine
	      şi tot românul să prospere!"</p>
	  </sp>
	  <sp>
	    <speaker>	    CETĂŢEANUL</speaker>
	    <stage><p>(care, de la intrare, a venit şovăind
		până la mijloc şi s-a turnat pe un scaun în faţa
		tribunii, se scoală şi ridică mâna)</p></stage>

	    <p>Şi eu! <stage>(sughite)</stage> şi eu sunt! <stage>(şovăie şi iar se toarnă pe scaun. -
Râsete în fund, rumoare în faţă.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(cătră Trahanache, întorcându-se spre masa prezidenţială)</p></stage>

	    <p>Domnule preşedinte, rog să nu fiu întrerupt...</p>
	  </sp>
	  <sp>
	    <speaker>	    TRAHANACHE</speaker>

	    <p>Parcă ziceai, stimabile, că întreruperile...</p>
	  </sp>
	  <sp>
	    <speaker>	    CAŢAVENCU</speaker>

	    <p>Da <stage>(cu dignitate)</stage> dar...</p>
	  </sp>
	  <sp>
	    <speaker>	    TRAHANACHE</speaker>

	    <p>În sfârşit... <stage>(clopoţind.)</stage> Nu întrerupeţi, mă rog...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(căutând şirul)</p></stage>

	    <p>Ziceam dar: "... ca România să fie bine şi tot românul să prospere"...</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(se scoală şovăind şi ridică mâna)</p></stage>

	    <p>Şi eu sunt! <stage>(sughite rău; râsete, rumoare.)</stage></p>
	  </sp>
	  <sp>
	    <speaker>	    TRAHANACHE</speaker>

	    <p>A! <stage>(sculându-se peste masă.)</stage> Ce? Ce eşti d-ta, stimabile?...</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(sughiţând)</p></stage>

	    <p>Mă cunoaşte d. Nae... <stage>(arată spre
		Caţavencu.)</stage> Cioclopedică... <stage>(râsete,
		rumoare.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(nervos)</p></stage>

	    <p>Ce?</p>
	  </sp>
	  <sp>
	    <speaker>	    CETĂŢEANUL</speaker>

	    <p>Română!... <stage>(râsete; sughite.)</stage> Aurora!...
	      <stage>(sughite; râsete, rumoare din ce în ce mai
		mare.)</stage></p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(nervos şi el, cătră adunare, clopoţind)</p></stage>

	    <p>Faceţi tăcere, stimabile!... <stage>(cătră Cetăţeanul turmentat.)</stage> Cum?</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(şovăind)</p></stage>

	    <p>Cioclopedică! <stage>(sughite.)</stage> Comportativă! <stage>(sughite.)</stage> Iconomie!
	      <stage>(sughite.)</stage> Soţietate care va să zică... <stage>(râsete şi rumoare mare.)</stage></p>
	  </sp>
	  <sp>
	    <speaker>	    IONESCU</speaker>

	    <p>E turmentat!...</p>
	  </sp>
	  <sp>
	    <speaker>	    POPESCU</speaker>

	    <p>E tun! <stage>(grupul se mişcă; unii se scoală.)</stage></p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(sughiţând şi strigând)</p></stage>

	    <p>Sunt nembru!</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(agitând clopoţelul cu putere, cătră Ionescu şi Popescu)</p></stage>

	    <p>Stimabile! Stimabile, <stage>(cu afabilitate)</stage> rog, daţi afară pe onorabilul!</p>
	  </sp>
	  <sp>
	    <speaker>	    IONESCU, POPESCU şi GRUPUL</speaker>

	    <p>Afară! E turmentat! Afară! <stage>(Ionescu şi Popescu
		îl îmbrâncesc spre uşă. Caţavencu s-a dat jos de la
		tribună şi vorbeşte cu câţiva din grup.)</stage></p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(îmbrâncit de dascăli şi opunându-se)</p></stage>

	    <p>Nu mă-mbrânciţi... că ameţesc!</p>
	  </sp>
	  <sp>
	    <speaker>	    IONESCU, POPESCU şi GRUPUL</speaker>

	    <p>Afară!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Nembru!</p>

	    <stage>	    <p>(Toată scena aceasta a fost însoţită de râsete şi rumoare. Dascălii au
dat afară pe Cetăţeanul turmentat. În adunare, mişcare. Pristanda se
apropie la tribună, în vreme ce dascălii şi grupul lor, în mijloc cu
Caţavencu, se agită şi-şi reiau locurile.)</p></stage>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(misterios lui Trahanache)</p></stage>

	    <p>Coane Zahario, dă-i zor! Trebuie să-l lucrăm pe onorabilul, pe d. Nae
Caţavencu; ordinul lui conul Fănică... Sunt la uşă, când oi tuşi de trei
ori, d-ta proclamă catindatul şi ieşi pe portiţă... şi pe urmă-i treaba
mea...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(încet)</p></stage>

	    <p>Bine.</p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(încet)</p></stage>

	    <p>Când oi tuşi de trei ori: nu mi-a sosit încă
	      oamenii!... <stage>(trece lângă uşa din fund, pe unde intră cu
	      zgomot Farfuridi, Brânzovenescu şi alţi câţiva.
	      Pristanda vorbeşte încet cu dânşii. Toţi se aranjează în
	      fund, astupând uşa de ieşire.)</stage></p>
	  </sp>
	</div>


	<div>
	  <head>Scena VII</head>
	  <stage><p>ACEIAŞI - FARFURIDI, BRÂNZOVENESCU şi alţi
	      alegători şi CETĂŢEANUL TURMENTAT, apoi ZOE şi TIPĂTESCU
	      ascunşi după grilaj şi ascultând ce se petrece în
	      adunare </p></stage>
	  <sp>
	    <speaker>TRAHANACHE</speaker>
	    <stage>	    <p>(clopoţind, cătră Caţavencu, care vorbeşte încet cu grupul lui)</p></stage>

	    <p>Poftiţi la tribună, stimabile!... <stage>(Caţavencu porneşte spre tribună.)</stage></p>
	  </sp>
	  <sp>
	    <speaker>	    ZOE</speaker>

	    <p>Nu mai auz nimic...</p>
	  </sp>
	  <sp>
	    <speaker>	    TIPĂTESCU</speaker>

	    <p>Pesemne n-a sosit încă Ghiţă.</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(de la tribună)</p></stage>

	    <p>Fraţilor!</p>
	  </sp>
	  <sp>
	    <speaker>	    FARFURIDI</speaker>
	    <stage>	    <p>(aducând din fund pe Cetăţeanul turmentat)</p></stage>

	    <p>Te-a dat afară? Cum se poate, fraţilor, să lăsăm să gonească din adunare
pe un cetăţean onorabil, pe un alegător?</p>
	  </sp>
	  <sp>
	    <speaker>	    BRÂNZOVENESCU</speaker>

	    <p>Pentru că d. Caţavencu...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(răcnind)</p></stage>

	    <p>Stimabile! <stage>(lui Trahanache.)</stage> Domnule prezident! <stage>(Rumoare surdă în fund.)</stage></p>
	  </sp>
	  <sp>
	    <speaker>	    TRAHANACHE</speaker>

	    <p>Stimabile <stage>(clopoţind)</stage> aveţi puţintică
	      răbdare. <stage>(Ghiţă tuşeşte cu putere de trei
		ori.)</stage> Fiindcă orele sunt înaintate...</p>
	  </sp>
	  <sp>
	    <speaker>	    CAŢAVENCU</speaker>

	    <p>Daţi-mi voie...
</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(ridicându-se)</p></stage>

	    <p>Fiindcă unii dintre domnii alegători au început să plece, ar fi bine,
cred, mâine fiind alegerea, ca chiar acuma să rugăm pe onorabilul orator
să-şi întrerupă discursul un moment, să aibă puţintică răbdare, pentru
ca să proclamăm numele candidatului propus de comitetul nostru.</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(cu aer foarte degajat)</p></stage>

	    <p>Primesc cu mulţumire, d-lre preşedinte. <stage>(coboară
		de la tribună, cătră grupul său.)</stage>. Numele
	      candidatului.</p>
	  </sp>
	  <sp>
	    <speaker>	    TOŢI</speaker>
	    <stage>	    <p>(din grup şi din sală)</p></stage>

	    <p>Da! Numele candidatului!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(tremurând, încet)</p></stage>

	    <p>Fănică!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(încet)</p></stage>

	    <p>Taci! N-ai grijă!</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(citind foaia între lumânări)</p></stage>

	    <p>Stimabil! Candidatul pe care-l susţine comitetul nostru, este domnul...</p>
	  </sp>
	  <sp>
	    <speaker>	    IONESCU</speaker>

	    <p>Nae Caţ...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(întrerupându-l)</p></stage>

	    <p>Ai puţintică răbdare... <stage>(citind)</stage> domnul...</p>
	  </sp>
	  <sp>
	    <speaker>	    CAŢAVENCU</speaker>

	    <p>Domnul... <stage>(Toată lumea ascultă cu mare nerăbdare
		şi în deplină tăcere; Zoe se strânge după grilaj lângă
		Tipătescu.)</stage></p>
	  </sp>
	  <sp>
	    <speaker>	    TRAHANACHE</speaker>

	    <p>Domnul... Agamiţă Dandanache!</p>

	    <stage>	    <p>(Mişcare de satisfacţie în fund. În grupul din faţă turburare. Zoe şi
Tipătescu ascultă mişcaţi.)</p></stage>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(sărind în loc şi răcnind)</p></stage>

	    <p>Trădare! <stage>(gesticulează viu în mijlocul grupului său. În fund aplauze.)</stage></p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(în picioare)</p></stage>

	    <p>Daţi-mi voie! <stage>(clopoţind; după un moment de
		tăcere.)</stage> Cine a pronunţat cuvântul trădare?
	      <stage>(Toată lumea e în picioare şi în
		fierbere.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(din mijlocul grupului, cu putere)</p></stage>
	  </sp>
	  <sp>
	    <speaker>	    GHIŢĂ, BRÂNZOVENESCU şi CETĂŢEANUL TURMENTAT şi CEI DIN FUND</speaker>

	    <p>Afară! Afară moftologul!
</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(trăgând clopoţelul foarte violent, cătră grupul din fund)</p></stage>

	    <p>Aveţi puţintică răbdare! <stage>(cătră Caţavencu.)</stage> Şi cine este trădător,
stimabile?</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(foarte aprins)</p></stage>

	    <p>Acela care falsifică numele candidatului odată hotărât, acela care uită,
	      care trădează interesele şi onoarea familiei sale... <stage>(cu un gest
colosal.)</stage> D-ta!</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(trântind clopoţelul pe masă în culmea indignării)</p></stage>

	    <p>Apoi, ai puţintică răbdare, stimabile! Mă scoţi din
	      ţâţâni... Eu falsificator?... Pe mine, cetăţean
	      onorabil, pe mine, om venerabil, să vie într-o adunare
	      publică, să mă facă falsificator... cine? <stage>(rumoare
		mare. Tipătescu şi Zoe ascultă palpitând)</stage> Cine? <stage>(cu
	      energie.)</stage> Un plastograf patentat!</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(sărind din loc)</p></stage>

	    <p>Plastograf!</p>
	  </sp>
	  <sp>
	    <speaker>	    TOŢI DIN FUND</speaker>
	    <stage>	    <p>(strigând ameninţător)</p></stage>

	    <p>Afară plastograful!</p>
	  </sp>
	  <sp>
	    <speaker>	    TOŢI DIN FAŢĂ</speaker>
	    <stage>	    <p>(asemenea)</p></stage>

	    <p>Afară falsificatorul! Trădătorul! <stage>(fierbere mare.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(spumând, se repede din mijlocul grupului său la tribună cu pumnii
încleştaţi şi zbierând febril. Un moment tăcere)</p></stage>

	    <p>Fraţilor! Domnilor! Un moment, onorabili concetăţeni!
	      Am voit să acoper o ruşine care se petrece de atâta
	      vreme în sânul oraşului nostru... <stage>(Zoe şi
		Tipătescu mişcare)</stage> am voit să cruţ opinia
	      publică de o lovitură scandaloasă;... astăzi însă am
	      fost lovit aşa de crud în dignitatea mea, încât nu mai
	      pot tăcea. <stage>(Zoe şi Tipătescu mişcare.)</stage>
	      Acest onorabil cetăţean, <stage>(arată pe
		Trahanache)</stage> acest om venerabil, d. Zaharia
	      Trahanache...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(cu pofidă)</p></stage>

	    <p>Ei? Eu...</p>
	  </sp>
	  <sp>
	    <speaker>	    CAŢAVENCU</speaker>

	    <p>Este atât de naiv, încât crede că e plastografie un document olograf...</p>

	    <stage>	    <p>(Zoe şi Tipătescu mişcare de groază.)</p></stage>
	  </sp>
	  <sp>
	    <speaker>	    ZOE</speaker>

	    <p>Fănică!... <stage>(şovăie.)</stage></p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(susţinând-o şi răcnind cu o supremă putere)</p></stage>

	    <p>Ghiţă! <stage>(se repede la portiţa grilajului... Zoe
		se agaţă de el şi-l opreşte. Rumoare
		mare.)</stage></p>
	  </sp>
	  <sp>
	    <speaker>	    PRISTANDA</speaker>
	    <stage><p>(punând mâinile amândouă lângă gură ca o
		port-voce şi strigând asemenea spre partea de unde i-a
		venit chemarea)</p></stage>

	    <p>Prezent! <stage>(cătră cei din fund.)</stage> Pe el,
	      copii! <stage>(Grupul din fund cu Pristanda, Farfuridi,
		Brânzovenescu, Cetăţeanul turmentat se reped la
		tribună şi pun mâna pe Caţavencu.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(continuând a zbiera în mijlocul zgomotului)</p></stage>

	    <p>O scrisorică a prefectului cără...</p>
	  </sp>
	  <sp>
	    <speaker>	    GRUPUL LUI CAŢAVENCU</speaker>

	    <p>Pe ei, fraţilor. <stage>(Grupul din faţă dă năvală spre fund.)</stage></p>
	  </sp>
	  <sp>
	    <speaker>	    TOATĂ LUMEA</speaker>

	    <p>Afară! Ho! Huideo!</p>

	    <stage>	    <p>(Zgomot la culme, strigăte, huiduieli,
		fluierături. Zaharia Trahanache a ieşit repede pe
		portiţa grilajului, a dat dincolo de Zoe şi de
		Tipătescu, şi toţi trei ascultă ce se petrece în
		adunare. Pristanda, Farfuridi, Brânzovenescu au apucat
		de gât pe Caţavencu şi-l târăsc afară. Grupul Ionescu
		şi Popescu sunt grămadă peste cei din fund. Toate
		cuvintele şi mişcările acestea din urmă se fac deodată
		şi într-o clipă. - Cortina se lasă asupra primei
		mişcări a scandalului.)</p></stage>


	  </sp>
	</div>
      </div>



      <div type="act">
	<head>Actul IV</head>
	<stage><p>(Grădina lui Trahanache, în fund grilaj cu poartă de
	    intrare în mijloc; se vede în fund perspectiva orăşelului
	    pe un fundal de dealuri. La dreapta în grădină, pe planul
	    întâi şi al doilea, intrarea, cu trei trepte de piatră, în
	    casele lui Trahanache. La stânga boschete. Mobile de
	    grădină.) </p></stage>


	<div type="scene">
	  <head>Scena I</head>
	  <stage><p>ZOE şi TIPĂTESCU</p></stage>
	  <sp>
	    <speaker>ZOE</speaker>

	    <p>Unde e? Unde poate să fie Caţavencu?</p>
	  </sp>
	  <sp>
	    <speaker>	    TIPĂTESCU</speaker>

	    <p>Nu ştiu: a fugit, a murit, a intrat în pământ... <stage>(după o pauză,
		apropiindu-se de Zoe.)</stage> Ei? Şi pentru ce voieşti să ştii? Pentru că să
	      te-ngrijeşti mai mult acuma? Din contra. Eu parcă nu mai am grije...
	      Zoe, gândeşte-te: de două zile, oamenii noştri aleg pe Dandanache, pe
	      care-l aşteptăm din minut în minut, - am ordine să-i fac o primire
	      strălucită...
	    </p>
	  </sp>
	  <sp>
	    <speaker>	    ZOE</speaker>

	    <p>Ei şi?</p>
	  </sp>
	  <sp>
	    <speaker>	    TIPĂTESCU</speaker>

	    <p>Ei!... De două zile va să zică, strivesc pe Caţavencu, şi el nu e
	      nicăiri. Unde e? Pentru ce nu s-arată?... Are scrisoarea, pentru ce nu o
	      publică? Pentru ce a dispărut, nu ştiu, - din ce motive nu publică
	      scrisoarea, nu-mi pasă, - destul că nu o publică... Şi-l crezi tu pe
	      mişelul capabil să nu o publice pentru altceva, decât pentru că nu poate?</p>
	  </sp>
	  <sp>
	    <speaker>	    ZOE</speaker>

	    <p>Ce inimă! Ce judecată ai, Fănică? <stage>(cu frământare concentrată.)</stage> Dar
	      aste două zile cum am trăit eu?... Ce strângere continuă de inimă! Ce
	      frică! Ce tortură!... Fiecare persoană care-mi iese înainte, fiecare
	      figură pe care o văz, fiecare mişcare ce se face în jurul meu, îmi
	      zdrobeşte toată puterea... Fănică, ai milă de mine, o zi încă de astfel
	      de chinuri şi nu mai pot trăi... înnebunesc... <stage>(îşi ia capul în mâini
		şi plânge.)</stage></p>
	  </sp>
	  <sp>
	    <speaker>	    TIPĂTESCU</speaker>
	    
	    <p>Nu fi copilă, Zoe... Zoe...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(plânsă)</p></stage>

	    <p>Tu nu înţelegi, tu nu simţi! Peste câteva minute se sfârşeşte alegerea
	      şi se proclamă deputat al vostru Dandanache; sunt sigură... sigură... că
	      în acelaşi moment, mişelul, care s-a ascuns şi ne pândeşte din
	      întuneric, o să-şi împrăştie publicaţia lui infamă... ca să-şi răzbune!
	      Ei... atunci eu?...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(scoate poliţa din buzunar şi i-o arată)</p></stage>
	    <p>Nu poate... dacă face asta, e pierdut...</p>
	  </sp>
	  <sp>
	    <speaker>	    ZOE</speaker>

	    <p>Ce-mi pasă! După ce m-o pierde pe mine!... Fănică! N-aş voi să mă
	      răzbuni, aş voi să mă scapi... Prevedeam asta... Presimţeam c-o să
	      ajungem aici, când am văzut scandalul de alaltăieri seara la
	      întrunire... Iată culmea nenorocirii: el nu ştie că ai plastografia
	      lui;... el nu ştie că dacă ar veni aici să primească schimbul acestor
	      două hârtii, ar scăpa şi el şi m-ar scăpa şi pe mine... Te-ai bizuit să
	      joci cu Caţavencu şi te-ai amăgit, şi mi-ai jucat onoarea mea, ruşinea
	      mea, viaţa mea, şi ai pierdut, pentru că sau el joacă mai bine ca tine,
	      sau noi avem mai puţin noroc decât el... <stage>(se îneacă de plâns.) </stage>Ce să
	      fac? Ce să fac?</p>
	  </sp>
	  <sp>
	    <speaker>	    TIPĂTESCU</speaker>

	    <p>Taci! Vine cineva... şterge-te la ochi!</p>
	  </sp>
      </div>



      <div>
	  <head>Scena II</head>
	  <stage><p>ACEIAŞI - TRAHANACHE şi AGAMIŢĂ DANDANACHE, venind din fund</p></stage>
<sp>

	    <speaker>	  TRAHANACHE</speaker>
	    <stage>	    <p>(foarte politicos)</p></stage>
	    <p>Poftim, poftim, stimabile!</p>
	  </sp>
	  <sp>
	    <speaker>	    TIPĂTESCU</speaker>

	    <p>Cine să fie?</p>
	  </sp>
	  <sp>
	    <speaker>	    ZOE</speaker>

	    <p>Un străin?...</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(coborând)</p></stage>

	    <p>Dă-mi voie, Joiţico, să-ţi recomand pe d. Agamiţă Dandanache!</p>
	  </sp>
	  <sp>
	    <speaker>	    ZOE şi TIPĂTESCU</speaker>

	    <p>Dandanche! <stage>(complimente.)</stage></p>
	  </sp>
	  <sp>
	    <speaker>	    TRAHANACHE</speaker>

	    <p>Candidatul nostru!... adică ce mai candidat! Alesul nostru.</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(vorbeşte peltic şi sâsâit)</p></stage>

	    <p>Sărut mâna... Şi domnul? Bărbatul dumneei?</p>
	  </sp>
	  <sp>
	    <speaker>	    TRAHANACHE</speaker>

	    <p>Nu, eu sunt bărbatul dumneei, dumneei este nevasta mea, cum am avut
onoarea să vă recomand...</p>
	  </sp>
	  <sp>
	    <speaker>	    DANDANACHE</speaker>

	    <p>Şi d-voastră?</p>
	  </sp>
	  <sp>
	    <speaker>	    TRAHANACHE</speaker>

	    <p>Şi eu?... Bărbatul dumneei... Eu <stage>(serios)</stage> Zaharia Trahanache,
	      prezidentul Comitetului permanent, Comitetului electoral şi... ai
	      puţintică răbdare...<stage> (se caută în buzunar şi scoate o cartă de vizită,
		pe care i-o dă lui Dandanache)</stage>, sunt aicea toate comitetele...</p>
	  </sp>
	  <sp>
	    <speaker>	    DANDANACHE</speaker>

	    <p>Mersi!... Şi domnul?...</p>
	  </sp>
	  <sp>
	    <speaker>	    TRAHANACHE</speaker>

	    <p>Domnul Fănică Tipătescu, prefectul nostru, amicul meu şi al familiei mele.</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(lui Fănică)</p></stage>

	    <p>Îmi pare bine, d-le prezident! <stage>(îi dă mâna. Trahanache trece lângă Zoe.)</stage></p>
	  </sp>
	  <sp>
	    <speaker>	    TIPĂTESCU</speaker>

	    <p>Şi mie, onorabile, nu mai puţin... Sunt încântat... Dar cu ce ocazie pe
la noi?</p>
	  </sp>
	  <sp>
	    <speaker>	    DANDANACHE</speaker>

	    <p>Cu ocazia aledzerii, neicusorule, cu ocazia aledzerii; stii, m-a
	      combătut opoziţia si colo, si dincolo, si dincolo... si rămăsesem eu...
	      care familia mea de la patuzsopt în Cameră.,.. rămăsesem mă-nţeledzi
	      fără coledzi... si asa am venit pentru aledzere.</p>
	  </sp>
	  <sp>
	    <speaker>	    ZOE</speaker>
	    <stage>	    <p>(cu răutate)</p></stage>

	    <p>Nu trebuia să vă mai deranjaţi...</p>
	  </sp>
	  <sp>
	    <speaker>	    DANDANACHE</speaker>

	    <p>Ba încă ţe deranz, coniţa mea! Da' stii, nu făţea să nu faţem măcar act
de prezenţă...</p>
	  </sp>
	  <sp>
	    <speaker>	    TRAHANACHE</speaker>

	    <p>Se-nţelege! Foarte bine, foarte bine! Trebuie, trebuie.</p>
	  </sp>
	  <sp>
	    <speaker>	    DANDANACHE</speaker>

	    <p>Da' de deranz... destul! Închipuieste-ţi să vii pe drum cu birza ţinţi
	      postii, hodoronc-hodoronc, zdronca-zdronca... Stii, m-a zdrunţinat!...
	      Si clopoţeii... <stage>(gest)</stage> îmi ţiuie urechile... stii asa sunt de ameţit
	      si de obosit... nu-ţi faţi o idee, coniţa mea, <stage>(cătră Trahanache)</stage>
	      nu-ţi faţi o idee, d-le prefect, neicusorule,<stage> (cătră Tipătescu)</stage> nu-ţi
	      faţi o idee, d-le prezident puicusorule...</p>
	  </sp>
	  <sp>
	    <speaker>	    TIPĂTESCU</speaker>

	    <p>Fireşte...</p>
	  </sp>
	  <sp>
	    <speaker>	    ZOE</speaker>

	    <p>Mai e vorbă...</p>
	  </sp>
	  <sp>
	    <speaker>	    DANDANACHE</speaker>

	    <p>Adineaori am sosit, era să trag la otel... dar birzarul... el stia de ţe
	      viu, mi-a arătat pe d. prefect. <stage>(arată pe Trahanache.)</stage></p>
	  </sp>
	  <sp>
	    <speaker>	    ZOE</speaker>
	    <stage>	    <p>(încet cătră Tipătescu, care râde)</p></stage>

	    <p>Şi încă mai râzi, Fănică.</p>
	  </sp>
	  <sp>
	    <speaker>	    TRAHANACHE</speaker>

	    <p>Da, mă duceam pe la alegere să văz cum mergem... Nu-i vorba de mers,
	      mergem strună... dar ştii, de obicei, ca un cap ce sunt al partidului,
	      trebuie să fiu acolo...</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(strângându-i mâna)</p></stage>

	    <p>Bine că te-am găsit, neicusorule, mersi. <stage>(vorbesc amândoi deoparte.)</stage></p>
	  </sp>
	  <sp>

	    <speaker>	    ZOE</speaker>
	    <stage>	    <p>(cătră Fănică încet)</p></stage>

	    <p>Iată, Fănică, pentru cine mi-am pierdut eu liniştea... Şi spune drept
	      dacă nu era mai bun Caţavencu!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(scurt)</p></stage>

	    <p>E simplu, dar îl prefer, cel puţin e onest, nu e un mişel!</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(lui Dandanache)</p></stage>

	    <p>Stimabile, eu te las aci cu amicul Fănică şi cu Joiţica... Eu trebuie să
	      mă duc la alegere: peste o jumătate de ceas se deschide urna; trebuie să
	      fiu acolo... D-ta n-ai nici o grijă, mergem la sigur, la noi opoziţie nu
	      încape... suntem tari, stimabile... tari... Nu o să ai majoritate,
	      stimabile...</p>
	  </sp>
	  <sp>

	    <speaker>	    DANDANACHE</speaker>

	    <p>Cum se poate? Să nu te pomeneşti cu vrun balotaz? 'Ai?... a mai păţit-o
	      si alţii...</p>
	  </sp>
	  <sp>
	    <speaker>	    TRAHANACHE</speaker>

	    <p>Adică, ai puţintică răbdare, balotaj la noi?... zic: nu majoritate,
	      unanimitate o să ai, stimabile.</p>
	  </sp>
	  <sp>
	    <speaker>	    DANDANACHE</speaker>

	    <p>A, asa? <stage>(cu siguranţă.)</stage> Se-nţeledze... Niţi nu se putea altfel...</p>
	  </sp>
	  <sp>
	    <speaker>	    TRAHANACHE</speaker>

	    <p>Salutare, stimabile, salutare... La revedere Fănică... La revedere,
	      Joiţico. <stage>(iese.)</stage></p>
	  </sp>
	</div>

	<div>
	  <head>Scena III</head>
	  <stage><p>ZOE, TIPĂTESCU, DANDANACHE</p></stage>
	  <sp>

	    <speaker>	  DANDANACHE</speaker>

	    <p>Cum îţi spui, să nu m-aleg, puicusorule, nu merdzea... Eu, familia mea,
	      de la patuzsopt... luptă, luptă si dă-i, si dă-i si luptă... si eu
	      mă-nţeledzi tocmai acuma să remâi pe dinafară... fără coledzi!... Şi cât
	      p-aţi, neicusorule, să nu m-aleg...</p>
	  </sp>
	  <sp>
	    <speaker>	    ZOE</speaker>

	    <p>Să nu te-alegi d-ta, cu meritele d-tale! Era peste putinţă...</p>
	  </sp>
	  <sp>
	    <speaker>	    TIPĂTESCU</speaker>

	    <p>Peste putinţă...</p>
	  </sp>
	  <sp>
	    <speaker>	    DANDANACHE</speaker>

	    <p>Ei, uite asa, cu meritele mele, coniţă, vezi! Era cât p-aţi, dar stii,
	      cât p-aţi... Întreabă-mă, neicusorule, să-ţi spui: nu vrea comitetul
	      ţentral si paţe; ziţea că nu sunt marcant. Auzi, eu să nu fiu marcant...
	      Am avut noroc, mare noroc am avut. Să vedeţi. Într-o seară... ţinevas -
	      nu spui ţine... persoană însemnată... da' becher - vine si zoacă la mine
	      cărţi... si când pleacă îsi uită pardesiul la mine... A doua zi, voi
	      să-l îmbrac... gândeam că-i al meu... văz că nu-i al meu; îl caut prin
	      buzunare si dau... peste ţe te gândesti?</p>
	  </sp>
	  <sp>
	    <speaker>	    TIPĂTESCU</speaker>

	    <p>Peste?</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(râzând)</p></stage>

	    <p>Peste o scrisorică.</p>
	  </sp>
	  <sp>
	    <speaker>	    AMÂNDOI</speaker>

	    <p>O scrisorică.</p>
	  </sp>
	  <sp>
	    <speaker>	    DANDANACHE</speaker>

	    <p>De amor...</p>
	  </sp>
	  <sp>
	    <speaker>	    AMÂNDOI</speaker>
	    <stage>	    <p>(mişcaţi)</p></stage>

	    <p>O scrisorică de amor?</p>
	  </sp>
	  <sp>
	    <speaker>	    DANDANACHE</speaker>

	    <p>O scrisorică de amor cătră becherul meu, de la nevasta unui prietin, -
	      nu spui ţine... persoană însemnată.</p>
	  </sp>
	  <sp>
	    <speaker>	    ZOE</speaker>

	    <p>Ei şi?</p>
	  </sp>
	  <sp>
	    <speaker>	    TIPĂTESCU</speaker>

	    <p>Ei?</p>
	  </sp>
	  <sp>
	    <speaker>	    DANDANACHE</speaker>

	    <p>Ei, ţe să-ţi mai spui, puicusorule? Adu o birze, mă, băiete, degrabă...
	      Mă sui în birze si mă duc la persoana, la becherul, - nu spui ţine - e
	      persoană însemnată -: Găseste-mi, mă-nţeledzi, un coledzi, ori dau
	      scrisoarea la "Răsboiul"... De colea până colea... gâri-mâr... a
	      trebuit, coniţa mea, să ţedeze, si tranc! Depesa aiţi, neicusorule...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(agitată treptat în măsura povestirii lui Dandanache)</p></stage>

	    <p>A! Domnule Dandanache, ai făcut rău... fapta d-tale este... să-mi dai
	      voie să-ţi spui...</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(încet)</p></stage>

	    <p>Zoe! <stage>(ea urcă.)</stage></p>
	  </sp>
	  <sp>
	    <speaker>	    DANDANACHE</speaker>

	    <p>Asa ei, puicusorule, c-am întors-o cu politică. Aud? Ţe era de făcut?
	      Aminteri dacă nu-mi dedea în gând asta, nu m-aledzeam... si nu merdzea
	      de loc, neicusorule; fă-ţi idee! Familia mea de la patuzsopt <stage>(coborând
	      cătră public)</stage> si eu, în toate Camerele, cu toate partidele, ca rumânul
	      imparţial... si să remâi fără coledzi!</p>
	  </sp>
	  <sp>
	    <speaker>	    TIPĂTESCU</speaker>

	    <p>Vezi bine! <stage>(muşcându-şi buzele.)</stage> Dar nu ne-ai spus sfârşitul
istoriei... scrisoarea.</p>
	  </sp>
	  <sp>
	    <speaker>	    ZOE</speaker>

	    <p>Da, scrisoarea...</p>
	  </sp>
	  <sp>
	    <speaker>	    DANDANACHE</speaker>

	    <p>Care scrisoare?</p>
	  </sp>
	  <sp>
	    <speaker>	    TIPĂTESCU</speaker>

	    <p>Scrisoarea becherului...</p>
	  </sp>
	  <sp>
	    <speaker>	    DANDANACHE</speaker>

	    <p>Care becher?</p>
	  </sp>
	  <sp>
	    <speaker>	    ZOE</speaker>
	    <stage>	    <p>(nervoasă)</p></stage>

	    <p>Persoana însemnată... scrisoarea... de amor... arma d-tale politică, cu
	      care te-ai ales...</p>
	  </sp>
	  <sp>
	    <speaker>	    TIPĂTESCU</speaker>

	    <p>Scrisoarea pe care voiai s-o publici în "Răsboiul", dacă nu...</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(aducându-şi în sfârşit aminte)</p></stage>

	    <p>A da! Scrisoarea... da... am priţeput...</p>
	  </sp>
	  <sp>
	    <speaker>	    ZOE</speaker>

	    <p>Ei! Scrisoarea?</p>
	  </sp>
	  <sp>
	    <speaker>	    TIPĂTESCU</speaker>

	    <p>Ce s-a făcut?</p>
	  </sp>
	  <sp>
	    <speaker>	    DANDANACHE</speaker>

	    <p>O am pusă acasă la păstrare... dar stii, la loc sigur...</p>
	  </sp>
	  <sp>
	    <speaker>	    ZOE</speaker>

	    <p>Nu i-ai înapoiat-o persoanei?</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(cu mirare)</p></stage>

	    <p>Cum s-o înapoiez?</p>
	  </sp>
	  <sp>
	    <speaker>	    TIPĂTESCU</speaker>

	    <p>Iată te-alegi, el şi-a ţinut cuvântul...</p>
	  </sp>
	  <sp>
	    <speaker>	    ZOE</speaker>

	    <p>Trebuie să i-o dai înapoi...</p>
	  </sp>
	  <sp>
	    <speaker>	    DANDANACHE</speaker>

	    <p>Cum se poate, coniţa mea, s-o dau înapoi? S-ar putea să fac asa prostie?
	      Mai trebuie s-aldată... La un caz iar... pac! La "Răsboiul". <stage>(coboară.)</stage></p>
	  </sp>
	  <sp>
	    <speaker>	    ZOE</speaker>
	    <stage>	    <p>(cu dezgust)</p></stage>

	    <p>A! <stage>(trecând pe lângă Fănică, încet şi cu tonul lui de mai sus.)</stage> E
	      simplu, dar e un om onest! <stage>(tare, cătră Dandanache.)</stage> D-le Dandanache,
	      am să vă fac o rugăciune: o să rămâneţi la masă la noi... mă rog să nu
	      povestiţi istoria cu scrisoarea becherului d-voastră...</p>
	  </sp>
	  <sp>
	    <speaker>	    TIPĂTESCU</speaker>

	    <p>Ştiţi asupra alegătorilor, ar face poate rău efect...</p>
	  </sp>
	  <sp>
	    <speaker>	    DANDANACHE</speaker>

	    <p>Nu spui, neicusorule; dar dacă oi uita - aminteri, am memorie bună...
	      dar stii, cum sunt ameţit de drum, poate să uit si să-nţep - să-mi
	      faţeţi semn. Eu la masă o să stau ori lângă d-ta, ori lângă consoarta
	      d-tale...</p>
	  </sp>
	  <sp>
	    <speaker>	    TIPĂTESCU</speaker>

	    <p>Care consoarta mea?</p>
	  </sp>
	  <sp>
	    <speaker>	    DANDANACHE</speaker>

	    <p>Doamna.</p>
	  </sp>
	  <sp>
	    <speaker>	    ZOE</speaker>
	    <stage>	    <p>(aparte)</p></stage>

	    <p>A! Idiot!</p>
	  </sp>
	  <sp>
	    <speaker>	    TIPĂTESCU</speaker>
	    <stage>	    <p>(impacientat)</p></stage>

	    <p>Pardon, d-le Dandanache, doamna e soţia d-lui prezident al Comitetului,
	      domnul care v-a adus aici, <stage>(subliniază silabic)</stage> domnul Zaharia
	      Trahanache, doamna Zoe Zaharia Trahanache... Eu sunt Ştefan Tipătescu,
	      prefectul judeţului... cu doamna sunt numai prieten...</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(care a ascultat cu multă atenţie)</p></stage>

	    <p>Asa e, bini ziţi puicusorule... bată-vă sănătatea să vă bată...
	      pardon... stii eu... de pe drum <stage>(serios)</stage> fă-ţi idee d-ta: ţinţi
	      postii, hodoronc-hodoronc, zdronca-zdronca, si clopoţeii... îmi ţiuie
	      grozav...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(aparte)</p></stage>

	    <p>Trebuie să-l duc de aici să se liniştească puţin... e ameţit rău de tot.</p>
	  </sp>
	  <sp>
	    <speaker>	    TIPĂTESCU</speaker>

	    <p>D-le Dandanache, nu voiţi să vă odihniţi, să vă liniştiţi puţin...</p>
	  </sp>
	  <sp>
	    <speaker>	    DANDANACHE</speaker>

	    <p>Ba da, neicusorule... dar unde?</p>
	  </sp>
	  <sp>
	    <speaker>	    ZOE</speaker>

	    <p>Poftiţi cu mine, d-le Dandanache.</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(dându-i braţul şi ieşin cu ea la dreapta pe scară)</p></stage>

	    <p>Stii, coniţa mea, sunt asa de ameţit... stii, trăsura... si clopoţeii...
	      stii, îmi ţiuie grozav... grozav îmi ţiuie... <stage>(ies.)</stage></p>
	  </sp>
	</div>
	
	<div>
	  <head>Scena IV</head>
	  <stage><p>TIPĂTESCU (singur)</p></stage>
	  <sp>
 


	    <p>Şi-l aleg pe d. Agamiţă Dandanache! Iaca pentru cine sacrific de atâta
	      vreme liniştea mea şi a femei pe care o iubesc... Unde eşti,
	      Caţavencule, să te vezi răzbunat! Unde eşti, să-ţi cer iertare că ţi-am
	      preferit pe onestul d. Agamiţă, pe admirabilul, pe sublimul, pe
	      neicusorull, pe puicusorul Dandanache... Ce lume! Ce lume! Ce lume!...</p>
	  </sp>
	</div>
	

	<div>
	  <head>Scena V</head>
	  <stage><p>TIPĂTESCU, ZOE, apoi PRISTANDA</p></stage>
	  <sp>
 
	    <speaker>ZOE</speaker>
	    <stage>	    <p>(coborând precipitat treptele)</p></stage>

	    <p>Ai auzit, Fănică? Ai auzit? Onestul tău d. Agamiţă, care reuşeşte, care
	      triumfează, păstrează scrisoarea... Ce trebuie să facă onestul
	      Caţavencu, care n-a reuşit, care-şi muşcă acuma mâinile, îşi mestecă
	      turbarea şi mă ocheşte din cine ştie ce ascunzătoare? <stage>(agitată.)</stage> A!
	      Mi-e groază să mă gândesc. Ce face Caţavencu? Unde e ascuns şarpele? De
	      unde o să-şi arunce veninul asupra mea?</p>
	  </sp>
	  <sp>
	    <speaker>	    TIPĂTESCU</speaker>

	    <p>Zoe! Zoe! Fii bărbată...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(înecată)</p></stage>

	    <p>Nu mai pot, nu mai pot. Vorbele lui Dandanache mi-au luat toată puterea,
	      mi-au frânt inima... A! Înnebunesc de frică. <stage>(îşi ascunde obrazul.)</stage></p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(venind repede din stânga)</p></stage>

	    <p>Coană Joiţico! Coană Joiţico!...</p>
	  </sp>
	  <sp>
	    <speaker>	    TIPĂTESCU</speaker>

	    <p>Ghiţă!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(tresărind)</p></stage>

	    <p>Ghiţă... Ce e? Spune!</p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(oprindu-se)</p></stage>

	    <p>Coană Joiţico, voiam să...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(fierbând)</p></stage>

	    <p>Spune, nu mă chinui! Ce e? A publicat-o? Dă-mi-o s-o văz! <stage>(foarte
		agitată)</stage> Dă-mi-o, s-o văz!</p>
	  </sp>
	  <sp>
	    <speaker>	    TIPĂTESCU</speaker>

	    <p>Zoe! Eşti nebună!</p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(aparte)</p></stage>

	    <p>Curat nebună!</p>
	  </sp>
	  <sp>
	    <speaker>	    ZOE</speaker>

	    <p>Da, sunt nebună! Şi ţie trebuie să-ţi mulţumesc de asta.</p>
	  </sp>
	  <sp>
	    <speaker>	    PRISTANDA</speaker>
	    <stage>	    <p>(căutând s-o calmeze)</p></stage>

	    <p>Nu, coană Joiţico, nu e nimica, nu e nimica publicat... "Răcnetul" nici
	      n-a apărut astăzi... După ce a fugit Caţavencu, dăscălimea s-a apucat la
	      ceartă, s-au bătut, l-au bătut pe popa Pripici, şi nici vorbă să mai
	      scoaţă gazeta... S-a spart partidul independent... s-a spart! <stage>(încet
	      Zoii, trecând spre Tipătescu.)</stage> Am să vă spun ceva secret, acu numaidecât!</p>
	  </sp>
	  <sp>
	    <speaker>	    TIPĂTESCU</speaker>

	    <p>Nu spuneam eu! Dar Caţavencu?</p>
	  </sp>
	  <sp>
	    <speaker>	    PRISTANDA</speaker>

	    <p>Nu l-am găsit, coane Fănică, parcă a intrat în pământ. <stage>(bătându-se
		repede pe frunte ca şi cum şi-ar aduce aminte de ceva.)</stage> A! Ce-am uitat!
	      Să mă iertaţi, sărut mâna, coane Fănică... Ministrul... nu, miniştrii,
	      toţi şapte, vă cheamă la telegraf numaidecât... de-aia vă căutam aşa de
	      zor...</p>
	  </sp>
	  <sp>
	    <speaker>	    TIPĂTESCU</speaker>

	    <p>La telegraf? Ce mai vor de la mine?</p>
	  </sp>
	  <sp>
	    <speaker>	    PRISTANDA</speaker>

	    <p>Nu ştiu, dar bate telegraful de un ceas, coane Fănică, trebuie să mergeţi.</p>
	  </sp>
	  <sp>
	    <speaker>	    TIPĂTESCU</speaker>

	    <p>A, blestemată politică... Zoe! Zoe, curaj, mă duc...</p>
	  </sp>
	  <sp>
	    <speaker>	    ZOE</speaker>

	    <p>Du-te.</p>
	  </sp>
	  <sp>
	    <speaker>	    TIPĂTESCU</speaker>

	    <p>Mi-ntorc îndată. <stage>(îi sărută mâna.)</stage> Zoe, fii cuminte! Nu suntem
	      pierduţi; n-ai grijă; la revedere! <stage>(pleacă prin fund.)</stage></p>
	  </sp>
	  <sp>
	    <speaker>	    ZOE</speaker>

	    <p>La revedere!... A!... cum pot să iubesc pe omul ăsta! <stage>(cade pe gânduri.
		Pristanda urmăreşte pe Tipătescu până la ieşire şi se uită după el până
		se depărtează.)</stage></p>
	  </sp>
	</div>
	


	<div>
	  <head>Scena Vi</head>
	  <stage><p>ZOE, PRISTANDA</p></stage>
	  <sp>
 
	    <speaker>PRISTANDA</speaker>
	    <stage>	    <p>(după ce s-a asigurat că Tipătescu s-a depărtat, coboară degrab')</p></stage>

	    <p>Coană Joiţico!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(tresărind)</p></stage>

	    <p>Ai! Ghiţă! Iar m-ai speriat... Ce e? Ce vrei? Du-te! Lasă-mă-n pace!</p>
	  </sp>
	  <sp>
	    <speaker>	    PRISTANDA</speaker>

	    <p>Sărut mâna, coană Joiţico, nu vă supăraţi. <stage>(foarte cu binişorul.)</stage> Este
	      cineva,... cineva, pe care-l ştiţi d-voastră bine,... aşteaptă aici...
	      ar voi să vă vorbească... dar numai d-voastră... De-aia eu l-am trimis
	      pe conul Fănică la telegraf, pentru ca să rămâneţi d-voastră singură...
	      Am minţit... nu-i adevărat că-l cheamă miniştrii. Ştiu că o să mă
	      ocărască, o să mă bată că l-am trimis la cai verzi pe păreţi, dar lasă
	      să mă ocărască... să mă bată... Nu e mai-marele meu? Nu e stăpânul meu,
	      de la care mănânc pâne eu şi unsprece suflete? L-am minţit, dar pentru
	      bine d-voastră, coană Joiţico... Îl primiţi?... Da?</p>
	  </sp>
	  <sp>
	    <speaker>	    ZOE</speaker>
	    <stage>	    <p>(care a stat pe gânduri şi n-a ascultat tirada lui Pristanda)</p></stage>

	    <p>Pe cine să primesc?</p>
	  </sp>
	  <sp>
	    <speaker>	    PRISTANDA</speaker>

	    <p>Pe cine - pe cine?... Pe d. Nae Caţavencu...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(sărind din loc)</p></stage>

	    <p>Pe Caţavencu? E aici? Unde e, Ghiţă? Să vie acu, numaidecât: mergi,
	      adu-l iute. <stage>(e în culmea nerăbdării.)</stage></p>
	  </sp>
	  <sp>
	    <speaker>	    PRISTANDA</speaker>

	    <p>Ascult! <stage>(merge în fund la stânga şi aduce pe Caţavencu.)</stage> Poftim
	      stimabile, poftim. <stage>(îl introduce şi iese repede.)</stage></p>

	  </sp>
	  
	</div>
	


	<div>
	  <head>Scena VII</head>
	  <stage><p>ZOE, CAŢAVENCU</p></stage>
	  <sp>
	    <speaker>ZOE</speaker>
	    <stage>	    <p>(repezindu-se la el)</p></stage>

	    <p>D-le Caţavencu, ai voit să mă pierzi pe mine şi te-ai pierdut şi pe
	      d-ta. La ce-ai fugit, pentru Dumnezeu! La ce-ai dispărut? Fănică are în
	      mână o poliţă, ale cărei giruri le-ai plastografiat, ca să ridici cinci
	      mii de lei de la societate... Ştii?</p>
	  </sp>
	  <sp>
	    <speaker>	    CAŢAVENCU</speaker>

	    <p>Ştiu, madam, că o are, <stage>(dezolat) </stage>ştiu, dar ce e de făcut?</p>
	  </sp>
	  <sp>
	    <speaker>	    ZOE</speaker>

	    <p>Om nebun! Ţi-ai pierdut minţile? Mai întrebi ce e de făcut! Nu ştii?
	      Să-ţi dau poliţa: scapă-mă, să te scap! Să schimbăm: dă-mi scrisoarea...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(dezolat)</p></stage>

	    <p>Madam! Madam! Peste putinţă...</p>
	  </sp>
	  <sp>
	    <speaker>	    ZOE</speaker>

	    <p>Ce?</p>
	  </sp>
	  <sp>
	    <speaker>	    CAŢAVENCU</speaker>

	    <p>Scrisoarea d-voastră...</p>
	  </sp>
	  <sp>
	    <speaker>	    ZOE</speaker>

	    <p>Ei?</p>
	  </sp>
	  <sp>
	    <speaker>	    CAŢAVENCU</speaker>

	    <p>N-o mai am!...</p>
	  </sp>
	  <sp>
	    <speaker>	    ZOE</speaker>

	    <p>Nu se poate!...</p>
	  </sp>
	  <sp>
	    <speaker>	    CAŢAVENCU</speaker>

	    <p>N-o mai am!...</p>
	  </sp>
	  <sp>
	    <speaker>	    ZOE</speaker>

	    <p>Minţi!</p>
	  </sp>
	  <sp>
	    <speaker>	    CAŢAVENCU</speaker>

	    <p>Nu minţ; n-o mai am!...</p>
	  </sp>
	  <sp>
	    <speaker>	    ZOE</speaker>

	    <p>Nenorocitule! Ce ai făcut-o?</p>
	  </sp>
	  <sp>
	    <speaker>	    CAŢAVENCU</speaker>

	    <p>Am pierdut-o!</p>


	  </sp>
	  <sp>
	    <speaker>	    ZOE</speaker>
	    <stage>	    <p>(dând un ţipăt şi uitându-se pierdută în toate părţile)</p></stage>

	    <p>A! De ce nu pot să te omor!</p>
	  </sp>
	  <sp>
	    <speaker>	    CAŢAVENCU</speaker>

	    <p>Omoară-mă, madam, omoară-mă, dar nu e vina mea!</p>
	  </sp>
	  <sp>
	    <speaker>	    ZOE</speaker>

	    <p>Cum ai pierdut-o? Când ai pierdut-o? Unde ai pierdut-o?</p>
	  </sp>
	  <sp>
	    <speaker>	    CAŢAVENCU</speaker>

	    <p>În scandalul, în bătaia de alaltăieri seara, de la întrunire, cine nu
	      ştiu... mi-a smuls pălăria din cap... scrisoarea o aveam în căptuşeala
	      pălăriei...</p>
	  </sp>
	  <sp>
	    <speaker>	    ZOE</speaker>

	    <p>Care va să zică, adevărat ai pierdut-o?</p>
	  </sp>
	  <sp>
	    <speaker>	    CAŢAVENCU</speaker>

	    <p>Da!</p>
	  </sp>
	  <sp>
	    <speaker>	    ZOE</speaker>

	    <p>Mi-ai pierdut scrisoarea... şi nu ştii, nu bănuieşti pe unde poate
rătăci scrisoarea mea?</p>
	  </sp>
	  <sp>
	    <speaker>	    CAŢAVENCU</speaker>

	    <p>Nu.</p>
	  </sp>
	  <sp>
	    <speaker>	    ZOE</speaker>

	    <p>Nu?</p>
	  </sp>
	  <sp>
	    <speaker>	    CAŢAVENCU</speaker>

	    <p>Nu...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(desperată)</p></stage>

	    <p>A! Eşti un om pierdut!... Pierdut!... Eu poate să mai scap... căci poate
	      să mai scap! Dar d-ta... <stage>(cu putere)</stage> d-ta eşti pierdut!... Când te-a
	      arestat Fănică, te-am scăpat eu... acuma te arestez eu şi n-ai să scapi
	      decât atunci când mi-oi găsi scrisoarea... pentru că poate să mai ai
	      noroc s-o găsesc... Roagă-te la Dumnezeu s-o găsesc... A! S-a întorsc
	      jocul, d-le Caţavencu... începe să te părăsească norocul şi să mai
	      treacă şi-n partea noastră... A! Eşti pierdut!, Da, pierdut!...
	      <stage>(strigând în fund.)</stage> Ghiţă! Ghiţă!</p>
	  </sp>
	  <sp>
	    <speaker>	    CAŢAVENCU</speaker>

	    <p>Doamnă, pentru Dumnezeu! <stage>(se uită-n toate părţile.)</stage></p>
	  </sp>
	  <sp>
	    <speaker>	    ZOE</speaker>

	    <p>Ghiţă! <stage>(cătră Caţavencu.)</stage> Nu te uita pe unde să scapi... Nu mai e
	      scăpare: plastografii dovediţi nu mai au scăpare... s-a mântuit...
	      Ghiţă! Ghiţă! <stage>(merge strigând în fund şi se-ntâlneşte piept în piept cu
	      Cetăţeanul turmentat.)</stage></p>
	  </sp>
	</div>
	

	<div>
	  <head>Scena VIII</head>
	  <stage><p>ACEIAŞI - CETĂŢEANUL TURMENTAT cu pălăria albă a lui Caţavencu</p></stage>
	  <sp>

	    <speaker>CETĂŢEANUL</speaker>
	    <stage>	    <p>(intrând şi coborând foarte bine dispus)</p></stage>

	    <p>Nu e Ghiţă, eu sunt...</p>
	  </sp>
	  <sp>
	    <speaker>	    ZOE</speaker>

	    <p>Ce cauţi?</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(aparte)</p></stage>

	    <p>Pălăria mea!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Pe d-voastră, coană Joiţico!</p>
	  </sp>
	  <sp>
	    <speaker>	    ZOE</speaker>

	    <p>Ce vrei cu mine?</p>
	  </sp>
	  <sp>
	    <speaker>	    CETĂŢEANUL</speaker>

	    <p>Ei! Uite şi d. Nae. Salutare onorabile!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(nervoasă)</p></stage>

	    <p>Ce vrei? Spune ce vrei?</p>
	  </sp>
	  <sp>
	    <speaker>	    CETĂŢEANUL</speaker>

	    <p>Ce vreu eu, bine vreu. Eu am o vorbă: o mie de ani pace! <stage>(gest de
	      impacienţă din partea femeii.)</stage> Eu, coană Joiţico, am găsit o scrisoare.</p>
	  </sp>
	  <sp>
	    <speaker>	    ZOE</speaker>

	    <p>Pe care ai lăsat-o să ţi-o fure onorabilul d. Caţavencu...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(zdrobit)</p></stage>

	    <p>Doamnă!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Las-o aiai;... am mai găsit una!...</p>
	  </sp>
	  <sp>
	    <speaker>	    ZOE</speaker>

	    <p>Ei, ce-mi pasă!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Nu vă supăraţi, coană Joiţico, să vedeţi... nu v-am spus tot. Eu până să
	      nu intru în politică, cum am zice, care va să zică până să nu deviu
	      negustor şi apropritar, am fost împărţitor... la poştie... mă cunoaşte
	      conul Zaharia!</p>
	  </sp>
	  <sp>
	    <speaker>	    ZOE</speaker>

	    <p>Ei! Ieşi odată şi lasă-mă... Ghiţă!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Şi d-atunci, care va să zică, eu dau scrisoarea după andresă. Dacă nu
	      găsesc andrisantul, scriu pe ea cu plaivaz: "adrisantul necunoscut", ori
	      "nu se află", ori "mort", care va să zică fiecare după cum devine...
	      <stage>(Zoe se plimbă impacientată în fund)</stage> dar dacă găsesc andrisantul, i-o
	      dau andrisantului... Bunioară acuma... Eu am găsit alaltăieri, în
	      învălmăşeala de la primărie, o pălărie...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(coborând)</p></stage>

	    <p>O pălărie?</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(aparte)</p></stage>

	    <p>Mizerabilul...</p>
	  </sp>
	  <sp>
	    <speaker>	    CETĂŢEANUL</speaker>

	    <p>O pălărie, da, asta... şi astăzi tot îndesând-o pe capul meu s-o
	      potrivesc - că mi-era strâmtă - am vrut să-i scot căptuşeala s-o mai
	      lărgesc... când colo în căptuşeală peste ce dau?</p>
	  </sp>
	  <sp>
	    <speaker>	    ZOE</speaker>

	    <p>O scrisoare!</p>
	  </sp>
	  <sp>
	    <speaker>	    CAŢAVENCU</speaker>

	    <p>O scrisoare</p>
	  </sp>
	  <sp>
	    <speaker>	    CETĂŢEANUL</speaker>

	    <p>O scrisoare, da, domnule Nae... Nu mai mergem pe la o ţuică?...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(foarte emoţionată)</p></stage>

	    <p>S-o vedem!</p>
	  </sp>
	  <sp>
	    <speaker>	    CETĂŢEANUL</speaker>

	    <p>E de la conul Fănică: andrisantul sunteţi d-voastră.</p>
	  </sp>
	  <sp>
	    <speaker>	    ZOE</speaker>

	    <p>Dă-mi-o, dă-mi-o degrabă!</p>
	  </sp>
	  <sp>
	    <speaker>	    CAŢAVENCU</speaker>

	    <p>Sunt în adevăr pierdut!</p>
	  </sp>
	  <sp>
	    <speaker>	    ZOE</speaker>

	    <p>Degrabă, dacă o ai.</p>
	  </sp>
	  <sp>
	    <speaker>	    CETĂŢEANUL</speaker>

	    <p>O am, n-am pierdut-o... nu m-am mai întâlnit <stage>(sughite şi arată pe
		Caţavencu)</stage> cu onorabilul! <stage>(scoate scrisoarea din căptuşeala pălăriei
		şi i-o dă Zoii.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(aparte)</p></stage>

	    <p>A! Mizerabilul!</p>
	  </sp>
	  <sp>
	    <speaker>	    ZOE</speaker>
	    <stage>	    <p>(care a smucit scrisoarea)</p></stage>

	    <p>A!</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(încet către Cetăţeanul turmentat, care a trecut lângă el)</p></stage>

	    <p>Nenorocitule! Ţi-ai aruncat norocul în gârlă: te făceam om!</p>
	  </sp>
	  <sp>
	    <speaker>	    CETĂŢEANUL</speaker>

	    <p>Nu puteam... andrisantul cu domiciliul cunoscut. <stage>(arată pe Zoe.)</stage></p>
	  </sp>
	  <sp>
	    <speaker>	    ZOE</speaker>
	    <stage>	    <p>(care s-a remis de prima emoţie)</p></stage>

	    <p>Domnule, domnule, eşti un om onest, eşti un om admirabil, fără pereche.
	      Cum te cheamă, mă rog? Spune-mi... recunoştinţa mea...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Ce trebuie să mai spui cum mă cheamă? Mă cunoaşte conul Zaharia de la 11
	      fevruarie! Iacă un cetăţean şi eu...</p>
	  </sp>
	  <sp>
	    <speaker>	    ZOE</speaker>

	    <p>Cum să-ţi mulţumesc! Ce ceri de la mine?</p>
	  </sp>
	  <sp>
	    <speaker>	    CETĂŢEANUL</speaker>

	    <p>Să-mi spui d-ta, pentru cine votez. Iaca mai e un sfert de ceas şi se
	      închide alegerea... Eu... pentru cine votez?...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(cu amărăciune)</p></stage>

	    <p>Pentru d. Agamiţă Dandanache..</p>
	  </sp>
	  <sp>
	    <speaker>	    ZOE</speaker>
	    <stage>	    <p>(întorcându-se spre el cu o privire de dispreţ şi ameninţare)</p></stage>

	    <p>Domnule Caţavencu! Tot mai poţi vorbi? Şi încă ironic. A! Eşti tare,
	      drept să-ţi spui...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Coană Joiţico, adevărat?</p>
	  </sp>
	  <sp>
	    <speaker>	    ZOE</speaker>

	    <p>Da, adevărat, pentru d. Agamiţă Dandanache: da, adevărat; poate că e
	      singurul adevăr pe care d. Caţavencu l-a spus în viaţa d-sale...</p>
	  </sp>
	  <sp>
	    <speaker>	    CETĂŢEANUL</speaker>

	    <p>Atunci mă duc să votez... <stage>(vrea să plece)</stage> dar cum îi zice?</p>
	  </sp>
	  <sp>
	    <speaker>	    ZOE</speaker>

	    <p>D-le Caţavencu, fii bun, scrie-i, mă rog, votul acestui onest cetăţean.
	      <stage>(Caţavencu stă pe loc.)</stage> Te rog...<stage> (îi arată scrisoarea. Caţavencu
		trece la masă, scrie un buletin şi i-l dă Cetăţeanului turmentat.)</stage> Îmi
	      dai voie? <stage>(ia buletinul.)</stage> "Agamiţă Dandanache"... Bravo, d-le
	      Caţavencu, eşti un om de bună-credinţă...</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(luând buletinul)</p></stage>

	    <p>Mă duc, nu mai e vreme.</p>
	  </sp>
	  <sp>
	    <speaker>	    ZOE</speaker>
	    <stage>	    <p>(conducându-l)</p></stage>

	    <p>Te rog, să crezi, domnule, că oricând recunoştinţa mea...</p>
	  </sp>
	  <sp>
	    <speaker>	    CETĂŢEANUL</speaker>
	    <stage>	    <p>(foarte grăbit)</p></stage>

	    <p>Nu mai e vreme... se-nchide alegerea. <stage>(iese ducând sus biletul.)</stage></p>

	    <stage><p>(Zoe l-a condus cu multă amabilitate până la ieşire; se-ntoarce, se
		opreşte în fund, îşi deschide corsajul, pune scrisoarea în sân, se
		încheie la loc şi coboară încet şi ţintă spre Caţavencu. La fiece pas al
		Zoii, Caţavencu se-ndoaie de încheieturi; când ea s-a apropiat bine, se
		opreşte ţapăn înaintea lui; el cade în genunchi.)</p></stage>
	  </sp>
	  
	</div>
	

	<div>
	  <head>Scena IX</head>
	  <stage><p>ZOE, CAŢAVENCU</p></stage>
	  <sp>
	    <speaker>CAŢAVENCU</speaker>

	    <p>Iartă-mă, iartă-mă...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(râzând)</p></stage>

	    <p>Scoală-te, eşti bărbat, nu ţi-e ruşine! <stage>(cu ton aspru.)</stage> Scoală-te!</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(sculându-se ruşinat)</p></stage>

	    <p>Iartă-mă...</p>
	  </sp>
	  <sp>
	    <speaker>	    ZOE</speaker>
	    <stage>	    <p>(cu dignitate)</p></stage>

	    <p>Eşti un om rău... mi-ai dovedit-o... Eu sunt o femei bună... am să ţi-o
	      dovedesc. Acuma sunt fericită... Puţin îmi pasă dacă ai vrut să-mi faci
	      rău şi n-ai putut. Nu ţi-a ajutat Dumnezeu, pentru că eşti rău; şi
	      pentru eu voi să-mi ajute totdeauna, am să fiu tot bună ca şi până acuma.</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(umilit)</p></stage>

	    <p>Madam!</p>
	  </sp>
	  <sp>
	    <speaker>	    ZOE</speaker>

	    <p>Nu tremura! Pe parola mea de onoare, eşti scăpat...</p>
	  </sp>
	  <sp>
	    <speaker>	    CAŢAVENCU</speaker>

	    <p>Sărut mâinile... devotamentul meu...</p>
	  </sp>
	  <sp>
	    <speaker>	    ZOE</speaker>

	    <p>Cu o condiţie: după alegere, o să fie manifestaţie publică,... d-ta ai
	      s-o conduci.</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(repede şi supus)</p></stage>

	    <p>O conduc...</p>
	  </sp>
	  <sp>
	    <speaker>	    ZOE</speaker>

	    <p>D-ta o să prezidezi banchetul popular din grădina Primăriei...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(asemenea)</p></stage>

	    <p>Prezidez...</p>
	  </sp>
	  <sp>
	    <speaker>	    ZOE</speaker>

	    <p>O să chefuieşti cu poporul...</p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(acelaşi joc)</p></stage>

	    <p>Chefuiesc...</p>

	  </sp>
	  <sp>
	    <speaker>	    ZOE</speaker>

	    <p>Şi o să vii aici cu toţii, să saluţi, în numele alegătorilor, pe
	      deputatul ales şi pe prefect...</p>
	  </sp>
	  <sp>
	    <speaker>	    CAŢAVENCU</speaker>

	    <p>Da.</p>
	  </sp>
	  <sp>
	    <speaker>	    ZOE</speaker>

	    <p>Ne-am înţeles?</p>
	  </sp>
	  <sp>
	    <speaker>	    CAŢAVENCU</speaker>

	    <p>Da.</p>
	  </sp>
	  <sp>
	    <speaker>	    ZOE</speaker>

	    <p>Du-te şi ia loc în capul mesii; fii zelos, asta nu-i cea din urmă Cameră!</p>

	  </sp>
	  <sp>
	    <speaker>	    CAŢAVENCU</speaker>

	    <p>Madam, madam Trahanache, eşti un înger...</p>
	  </sp>
	  <sp>
	    <speaker>	    ZOE</speaker>

	    <p>Mulţumesc, eşti prea galant, dar du-te degrabă...</p>
	  </sp>
	  <sp>
	    <speaker>	    CAŢAVENCU</speaker>

	    <p>Mă duc, mă duc, şi să vedeţi dacă nu v-o plăcea... Sărut mânile... sărut
	      mânile!... <stage>(iese repede zăpăcit prin fund.)</stage></p>

	  </sp>
	</div>
	

	<div>
	  <head>Scena X</head>
	  <stage><p>ZOE(singură)</p></stage>
	  <sp>



	    <p>E adevărat, ori visez? <stage>(şade pe un scaun, scoate scrisoarea, o citeşte,
		o sărută.) </stage>Fănică!<stage> (se scoală râzând, o mai citeşte, o mai sărută de
		mai multe ori şi iar şade.)</stage> Fănică! <stage>(plâns nervos... după o pauză, se
		scoală zâmbind, se şterge la ochi şi răsuflă tare.)</stage> A!... mi-a
	      trecut... Fănică! <stage>(suie repede scările la dreapta şi dispare.)</stage></p>

	  </sp>
	</div>
	

	<div>
	  <head>Scena XI</head>
	  <stage><p>TIPĂTESCU(singur)</p></stage>
	  <sp>

	    <p><stage>(intră repede din fund) </stage>A înnebunit Ghiţă? Mă trimite la telegraf
	      pentru nimica... Îmi face farse? Ce însemnează... Şi Zoe... unde e Zoe?
	      <stage>(se uită-n toate părţile şi iese repede în dreapta.)</stage></p>
	  </sp>

	</div>
	

	<div>
	  <head>Scena XII</head>
	  <stage><p>TRAHANACHE şi DANDANACHE vin din dreapta din grădină, planul al treilea</p></stage>
	  <sp>

	    <speaker>TRAHANACHE</speaker>

	    <p>A! Aici la noi, stimabile, a fost luptă crâncenă, orice s-ar zice...
	      s-au petrecut comedii mari.</p>
	  </sp>
	  <sp>
	    <speaker>	    DANDANACHE</speaker>

	    <p>Taţi, frate.</p>
	  </sp>
	  <sp>
	    <speaker>	    TRAHANACHE</speaker>

	    <p>Infamii! Închipuieşte-ţi d-ta, un caraghios, un mişel, ca să enfluanseze
	      pe Tipătescu... pe Fănică de!... pe prefect. <stage>(Dandanache dă multă
	      atenţie, dar pare că nu pricepe.)</stage></p>
	  </sp>
	  <sp>
	    <speaker>	    DANDANACHE</speaker>

	    <p>A, da! Asa! Că nu eşti d-ta prefectul.</p>

	    <stage><p>(Se aude din depărtare entrata unui marş.)</p></stage>
	  </sp>
	  <sp>
	    <speaker>	    TRAHANACHE</speaker>

	    <p>Or să-l învrăjbească cu mine şi cu familia mea... s-apucă şi face o
	      scrisorică de amor ca din partea lui Fănică, prefectul... cătră Zoiţica,
	      nevastă-mea, şi-i imitează slova băiatului,... ştii, să juri, nu
	      altceva... Închipuieşte-ţi plastografie!</p>
	  </sp>
	  <sp>
	    <speaker>	    DANDANACHE</speaker>

	    <p>Nu mă nebuni, neicusorule! La mine a fost cazul adevărat!...</p>

	    <stage>	    <p>(Marşul se apropie, se aud şi urale.)</p></stage>
	  </sp>
	  <sp>
	    <speaker>	    TRAHANACHE</speaker>

	    <p>Cum, cazul adevărat?</p>
	  </sp>
	  <sp>
	    <speaker>	    DANDANACHE</speaker>

	    <p>Scrisoarea era a persoanei... da... becher.</p>
	  </sp>
	  <sp>
	    <speaker>	    TRAHANACHE</speaker>

	    <p>Cum becher?</p>
	  </sp>
	  <sp>
	    <speaker>	    DANDANACHE</speaker>

	    <p>Adică necăsătorit...</p>
	  </sp>
	  <sp>
	    <speaker>	    TRAHANACHE</speaker>

	    <p>Cine?</p>
	  </sp>
	  <sp>
	    <speaker>	    DANDANACHE</speaker>

	    <p>Nu spui ţine, - persoană însemnată... Când i-am pus piţorul în prag, -
	      ori coledzi, ori "Războiul" mă-nţeledzi, - tranc! Depesa aiţi...</p>
	  </sp>
	  <sp>
	    <speaker>	    TRAHANACHE</speaker>

	    <p>Nu-nţeleg. <stage>(aparte.) </stage>E ameţit de drum... căruţa... şi clopoţeii.</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(aparte)</p></stage>

	    <p>E slab de tot prefectul, îi spui de două ori o istorie si tot nu priţepe...</p>

	    <stage>	    <p>(În toată scena aceasta şi în cea următoare, până la intrarea mulţimii,
se aude marşul şi uralele treptat, din ce în ce mai aproape şi mai
distinct.)</p></stage>

 
	  </sp>

	</div>
	



	<div>
	  <head>Scena XIII</head>
	  <stage><p>ACEIAŞI - ZOE, TIPĂTESCU</p></stage>
	  <sp>
	    <speaker>ZOE</speaker>
	    <stage>	    <p>(coborând întâi treptele, urmată de Tipătescu, veseli şi fără să vază pe
cei din scenă)</p></stage>

	    <p>Şi astfel, cum ai văzut <stage>(văzând pe Trahanache şi Dandanache, schimbă
		tonul)</stage>, d-le prefect, furtuna rea trece curând... <stage>(coborând.)</stage> D-le
	      Dandanache, într-un moment, masa e gata...</p>
	  </sp>
	  <sp>
	    <speaker>	    DANDANACHE</speaker>

	    <p>Tocmai îi spuneam d-lui prefect, si dumnealui îmi spunea...</p>
	  </sp>
	  <sp>
	    <speaker>	    TIPĂTESCU</speaker>

	    <p>D-lui prefect?</p>
	  </sp>
	  <sp>
	    <speaker>	    DANDANACHE</speaker>

	    <p>Da, d-lui prefect! <stage>(arată pe Trahanache, care vorbeşte lao parte cu Zoe.)</stage></p>
	  </sp>
	  <sp>
	    <speaker>	    ZOE</speaker>
	    <stage>	    <p>(încet)</p></stage>

	    <p>Îţi place, nene, alesul d-voastră?</p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(încet)</p></stage>
	    <p>Deştept... dar mi se pare că e cam şiret.</p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(lui Tipătescu)</p></stage>

	    <p>Îmi spunea istoriile de aiţi de la aledzeri, cu scrisoarea, cu
	      plastografia <stage>(mişcarea Zoii) </stage>si eu îi spuneam de cazul meu,... că la
	      mine a fost chiar adevărat... cu becherul...</p>

	  </sp>
	  <sp>
	    <speaker>	    ZOE</speaker>
	    <stage>	    <p>(repezindu-se lângă el, încet)</p></stage>

	    <p>D-le Dandanache, mi-ai promis să nu mai pomeneşti de istoria asta...</p>
	  </sp>
	  <sp>
	    <speaker>	    DANDANACHE</speaker>

	    <p>Eu am promis? <stage>(repede) </stage>Când am promis? Cui am promis? Ţe am promis?
	      <stage>(aducându-şi deodată aminte.)</stage> A! Da! Nu mai... nu mai...</p>

	    <stage>	    <p>(Uralele s-au apropiat cu desăvârşire. Lumea toată intră cu muzica.)</p></stage>
	  </sp>
	</div>
	
	<div>
	  <head>Scena XIV</head>
	  <stage><p>ACEIAŞI - FARFURIDI, BRÂNZOVENESCU, CAŢAVENCU, CETĂŢEANUL TURMENTAT,
	      GHIŢĂ PRISTANDA, IONESCU, POPESCU, ALEGĂTORI, CETĂŢENI, PUBLIC
	      (Brânzovenescu şi Farfuridi cu alţi alegători mai spălaţi, în costume de
	      pretenţie privincială, intră, venind din casă, coborând pe treptele din
	      dreapta; salutări de toată părţile. Prin fund, Caţavencu, Ghiţă
	      poliţaiul, îmbrăcat ţivil, Cetăţeanul turmentat, Ionescu şi Popescu
	      intră, conducând manifestaţia publică. Cei ce vin prin fund sunt toţi
	      ameţiţi, şi mai ales Caţavencu şi Cetăţeanul turmentat, care înghite şi
	      sughite mereu. După ei vin o mulţime de cetăţeni cu ramuri verzi şi
	      steaguri, asemenea foarte chefuiţi. Toată lumea cu borcane de băutură în
	      mâini. - Din casă, în urma lui Farfuridi, Brânzovenescu şi a celorlalţi
	      alegători vin feciorii cu sticle de şampanie. - Ghiţă Pristanda, îndată
	      ce soseşte în scenă, face semn muzicei să tacă. Muzica tace. Se împart
	      pahare de şampanie fruntaşilor. -Tipătescu, Zoe, Trahanache, Dandanache
	      sunt în stânga.)
	    </p></stage>
	  <sp>


	    <speaker>FARFURIDI</speaker>
	    <stage>	    <p>(luând un pahar de şampanie)</p></stage>

	    <p>În sănătatea domnului Agamiţă Dandanache, alesul nostru! Să trăiască!
	      <stage>(Urale şi muzică. Pristanda ţine cu mâna tactul uralelor. Toţi ciocnesc
		şi beau.)</stage></p>
	  </sp>
	  <sp>
	    <speaker>	    DANDANACHE</speaker>
	    <stage>	    <p>(îndemnat de Zoe şi Tipătescu, trece în mijloc cu paharul în mână)</p></stage>

	    <p>În sănătatea alegătorilor... cari au probat patriotism si mi-au
	      acordat... <stage>(nu nemereşte)</stage> asta... cum să zic de!... Zi-i pe nume
	      de!... A! Sufradzele lor; eu, care familia mea de la patuzsopt în
	      Cameră, si eu ca rumânul imparţial, care va să zică... cum am ziţe... în
	      sfârşit să trăiască! <stage>(Urale şi ciocniri.)</stage></p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(cătră Caţavencu, care a coborât spre el şi Tipătescu)</p></stage>

	    <p>Şi aşa zi, ai? D-ai noştri, stimabile? Bravos! Mă bucur.</p>
	  </sp>
	  <sp>
	    <speaker>	    CAŢAVENCU</speaker>

	    <p>Venerabile neică Zahario! În Împrejurări ca acestea <stage>(mişcat)</stage> micile
	      pasiuni trebuie să dispară.</p>
	  </sp>
	  <sp>
	    <speaker>	    TRAHANACHE</speaker>

	    <p>Ei, aici mi-ai plăcut! Bravos! Să trăieşti!</p>
	  </sp>
	  <sp>
	    <speaker>	    CAŢAVENCU</speaker>

	    <p>În sănătatea venerabilului şi imparţialului nostru prezident,
	      Trahanache!<stage> (Urale şi ciocniri.)</stage></p>

	    <stage>	    <p>(Zoe vede pe Cetăţeanul turmentat în grămadă, ia un pahar şi merge de
i-l oferă.)</p></stage>
	  </sp>
	  <sp>
	    <speaker>	    CETĂŢEANUL</speaker>

	    <p>În sănătatea coanii Joiţichii! Că e <stage>(sughite) </stage>damă bună!<stage> (ciocneşte
cu ea: ea-i strânge mâna din toată inima. Urale, ciocniri.)</stage></p>
	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(lui Tipătescu încet)</p></stage>

	    <p>Să mă ierţi şi să mă iubeşti! <stage>(expansiv)</stage> Pentru că toţi ne iubim ţara,
	      toţi suntem români!... Mai mult, sau mai puţin oneşti! <stage>(Tipătescu
		râde.) </stage>În sănătatea iubitului nostru prefect! Să trăiască pentru
	      fericirea judeţului nostru! <stage>(Urale, ciocniri.)</stage></p>
	  </sp>
	  <sp>
	    <speaker>	    TRAHANACHE</speaker>
	    <stage>	    <p>(luând un pahar şi trecând în mijloc foarte vesel)</p></stage>

	    <p>Ei, aveţi puţintică răbdare!... Nu cunosc prefect eu! Eu n-am prefect!
	      Eu am prietin! În sănătatea lui Fănică! Să trăiască pentru fericirea
	      prietinilor lui! <stage>(sărută pe Fănică, apoi pe Zoe. Fănică sărută mâna Zoii.)</stage></p>

	    <p>(Urale, Dandanache între alegători, cu Farfuridi şi Brânzovenescu, le
	      povesteşte încet, făcând gestul cu clopoţeii; la dreapta, în fund,
	      Pristanda, Cetăţeanul turmentat, muzica şi lume. În stânga Zoe,
	      Tipătescu, Trahanache cu alţi alegători. În mijloc Caţavencu.)</p>

	  </sp>
	  <sp>
	    <speaker>	    CAŢAVENCU</speaker>
	    <stage>	    <p>(foarte ameţit, împleticindu-se-n limbă, dar tot îngrăşându-şi silabele)</p></stage>

	    <p>Fraţilor! <stage>(toţi se-ntorc şi-l ascultă.) </stage>După lupte seculare, care au
	      durat aproape treizeci de ani, iată visul nostru realizat! Ce eram acuma
	      câtva timp înainte de Crimeea? Am luptat şi am progresat: ieri
	      obscuritate, azi lumină! Ieri bigotismul, azi liber-pansismul! Ieri
	      întristarea, azi veselia!... Iată avantajele progresului! Iată
	      binefacerile unui sistem constituţional!</p>
	  </sp>
	  <sp>
	    <speaker>	    PRISTANDA</speaker>

	    <p>Curat constituţional! Muzica! Muzica!</p>
	    <stage>	    <p>(Muzica atacă marşul cu mult brio. Urale tunătoare. Grupurile se mişcă.
		Toată lumea se sărută, gravitând în jurul lui Caţavencu şi lui
		Dandanache, care se strâng în braţe, în mijloc. Dandanache face gestul
		cu clopoţeii. Zoe şi Tipătescu contemplă de la o parte mişcarea. Cortina
		cade repede asupra tabloului.)</p>
	    </stage>
	    
	  </sp>
	  
	</div>
      </div>

    </body>
  </text>
</TEI.2>
